<p>Pasirodė išankstinė stabilios GNOME 2.14 versijos būsimų galimybių apžvalga. GNOME 2.14 bus išleistas šių 
metų kovo 15 d. Davyd Madeley jau tradiciškai pristatė puslapį su momentinėmis ekrano nuotraukomis ir 
publikuota trumpa GNOME 2.14 naujienų apžvalga.</p>

<p>Paskelbta apie naują patobulintą operatyviosios atmintinės skirstytoją (memory allocator), pavadintą Gslice, 
kuris pakeis GmemChunk. Pessulus, pasirodęs paslaugų rinkinyje sistemų administratoriams GNOME Admin Suite, 
leidžia pagerinti daugelį GNOME Desktop funkcijų (jis visų pirma skirtas interneto kavinėms, kur būtina apriboti 
skydelių keitimą, komandinės eilutės ir kt. naudojimą). Sabayon, taip pat įeinantis į GNOME Admin Suite, 
skirtas naudotojų grupių profilių kūrimui.</p>

<p>Programose Nautilus ir Yelp pristatytos naujos daug produktyvesnės paieškos sistemos, leidžiančios 
pagalbinės programos Beagle pajungimą.</p>

<p>Bus išleita Ekiga'os (žinomos kaip GNOME Meeting) versija 2.0. Į jos funkcijas įeis SIP ir H323 
palaikymas balso ir vaizdo ryšiui (Voice ir Video over IP), automatinis STUN nustatymas, PC-2-Phone 
palaikymas pigiems tarptautiniams pokalbiams.</p>

<p>Naujų galimybių atsirado ir langų tvarkyklėje Metacity, tarp kurių – savas compositing manager, 
naudojantis libcm ir OpenGL, kuriantis tokius efektus kaip langų šešėliai, meniškai atsidarantys meniu ir kt.</p>

<p>Naujas GNOME Desktop skydelio įskiepis DeskBar leidžia iškviesti programas, atverti žymeles, naudoti 
paieškos sistemas (Google, Yahoo!, Beagle ir kt.).</p>

<p>GNOME tekstų redaktorius gedit išmoko tiesiogiai išsaugoti bylas nutolusiuose kompiuteriuose, 
įgavo galimybę pajungti Python priedus.</p>

<p>GNOME Power Manager – naujos kartos maitinimo valdymo sistema. Kuriama ant Hardware Abstraction Layer (HAL), 
suteikia naudotojams daugelį maitinimo valdymo funkcijų stalo kompiuteriams (ypač aktualu nešiojamiems 
kompiuteriams).</p>

<p>Daugiau <a href="http://www.gnome.org">www.gnome.org</a></p>

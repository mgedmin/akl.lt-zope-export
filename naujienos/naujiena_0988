<p>Šiandien, kovo 26 d. viso pasaulio IT aktyvistai pažymi Dokumentų laisvės dieną. 

<p>Problema, paskatinusi tai:  Per šimtmečius kiekvienas buvo laisvas perskaityti gautą laišką ar savo sukauptą archyvą. Tačiau pastaruoju metu pastebėta nemaloni tendencija, kai norint perskaityti gautą dokumentą reikia arba įsigyti nepigią programinę įrangą, arba nusikalsti - naudoti nelegalią programinę įrangą. Vartotojai priversti kas keletą metų atnaujinti savo naudojamą programinę įrangą. Sukauptus dokumentų archyvus ne visada įmanoma perskaityti naujesne netgi to paties gamintojo programine įranga. 

<p>Problemos šaknys ne techninės. Problemą sąmoningai kuria tie, kas bijo konkurencijos. Problemos neliktų, jei tiktai programų kūrėjai laikytųsi standartų. Standartai jau yra. Viešas atviras HTML užtikrino žiniatinklio atsiradimą ir plėtrą. Daugelis vartotojų patogiai naudojasi PDF. Civilizuotose šalyse jau įvertino OpenDocument potencialą. 

<p>Šios dienos tikslas - prisiminti ir priminti visuomenei apie tai. 

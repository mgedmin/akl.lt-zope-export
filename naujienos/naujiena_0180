<p>Sausio 27 d. „Progeny“ suteiktas <a href="http://www.linuxbase.org/">LSB</a>
1.3 <a
href="http://www.progeny.com/news/pressreleases/20040127_lsb.html">sertifikatas</a>
už <a href="http://platform.progeny.com">„Platform Services“</a>
„Debian“ „sarge“ versijos pagrindu sukurtą „Linux“, susidedančią iš
komponenčių (<a href="http://platform.progeny.com/componentized-linux/">componentized
Linux</a>). Tai pirmoji LSB sertifikuota „Debian“ distribucija.
„Progeny“ taip pat įstojo į Laisvų standartų grupę (Free Standards
Group) kaip auksinis narys.<br>
„Debian“ yra klasikinis pavyzdys, parodantis atvirojo kodo vystymo
modelio jėgą. Apjungdami „Debian“ ir standartų grupę lyderę, mes galime
padėti labiau populiarinti atvirus standartus ir sustiprinti „Linux“
ekosistemą“, - sako „Debian“ įkūrėjas ir „Progeny“ vadovas bei
vyriausiasis strategas Ian Murdock. Laisvų standartų grupės vykdantysis
direktorius Scott McNeil yra įsitikinęs, kad LSB sertifikato suteikimas
„Debian“, kuri yra lyderė tarp ne komercinių „Linux“ distribucijų,
užtikrina suderinamumą su komercinėmis „Linux“ distribucijomis. Tokiu
būdu taikomųjų programų kūrėjams yra paprasčiau jas pritaikyti „Debian“
operacinei sistemai, vartotojams ir klientams - naudotis „Debian“.<br>
„Progeny“ yra nepriklausoma „Linux“ platformos technologijos tiekėja,
turinti daugiau nei dešimt metų patirties kuriant „Linux“ sprendimus.<br>
<a href="http://www.freestandards.org">„Laisvų standartų grupė“</a> yra
nepriklausoma ne pelno siekianti organizacija, kurios tikslas yra
paspartinti laisvų ir atvirojo kodo programų naudojimą ir taikymą
kuriant ir populiarinant standartus.
</p>

<p>Kompanija „Novell“ pranešė prisijungusi prie tarptautinio atviro kodo konsorciumo „Open Source Development Labs“ (OSDL), kuriančio techninius pamatus operacinės sistemos „Linux“ pritaikymui verslo segmente.<br>
Paskutinius kelerius metus nemažai dėmesio „Linux“ sistemai skirianti „Novell“ konsorciume faktiškai užims antrąją vietą pagal savo reikšmingumą ir įtakingumą. Lapkričio mėn. „Novell“ įsigijo kompaniją „SuSe“ - OSDL konsorciumo varomąją jėgą nuo pat 2000-ųjų metų.<br>
Be „Novell“ ir „SuSe“, konsorciumui priklauso dar keletas dešimčių įtakingų IT pasaulio kompanijų, tarp kurių - ir „Cisco“, „Intel“, IBM, „Sun“, HP, „Red Hat“. Vienas iš OSDL darbuotojų yra pats „Linux“ kūrėjas, garsusis Linusas Torvaldsas.<br>
Šaltinis: <a href="http://www.infoteka.lt/index.php?name=rodyti2&id=1152&kat_id=1">www.infoteka.lt</a>.
</p>

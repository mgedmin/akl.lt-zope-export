Lietuviškas internetas nuobodus... Nežinau kaip jūs, bet aš labai retai lietuviškuose tinklalapiuose ieškau naujienų *nix tema. Įdomu, kuriame interneto užkampyje renkasi mūsiškiai *nix˙ų gerbėjai kai nori sužinoti ką naujo ar pasidalinti ką tik išgirsta naujiena? Gal „delfi.lt“? Tikrai ne!
Retsykiais ką nors įdomaus randu „Atviras kodas lietuvai“ tinklalapyje, dar yra keli blogai ir elektroninio-pašto konferencijos.lt. Bet iš esmės *nix˙oidai ir naujienos išsibarstę po įvairius kampus, nėra vienos ypač populiarios on-line vietos, kurioje rinktųsi dauguma Lietuvos atviro kodo ir *nix˙ų fanų.
„Linuksoidas.lt“ turi ambicingą tikslą surinkti jus visus į vieną vietą. Ne protingoms kalboms ir fanatizmo kėlimui, o laisvalaikio leidimui kartu ir pramogai.

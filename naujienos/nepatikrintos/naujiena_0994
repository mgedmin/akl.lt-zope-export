<p>Džiugi naujiena visiems ilgą laiką už 
<a href="http://lt.wikipedia.org/wiki/OpenDocument">OpenDocument</a> Lietuvoje „kovojusiems“ bei sirgusiems laisvų standartų šalininkams, kadangi šių metų liepos 31 d. Lietuvos standartizacijos departamentas patvirtino tarptautinį standartą ISO/IEC 26300:2006 Lietuvos standartu.

<p>Nors Lietuvoje savaime galioja visi Tarptautinėje standartizacijos organizacijoje 
(<a href="http://www.iso.org">ISO</a>) priimti standartai, tame tarpe ir OpenDocument bei šį formatą naudoti valstybės bei savivaldos institucijas  įpareigoja <a href="http://www.openoffice.lt/nuorodos">keli LR teisės aktai</a>, tačiau šiuo metu Lietuvoje daugiausia naudojami Microsoft Office biuro dokumentų formatai (.doc, .xls ir t.t.) Universalusis OpenDocument biuro dokumentų formatas, kuris jau yra oficialus Lietuvos standartas - tai šiuolaikiška ir nepriklausoma alternatyva pasenusiems ir nestandartizuotiems nuosavybiniams Microsoft Office biuro dokumentų formatams.

<p>OpenDocument formatas standartizacijos departamentui buvo siūlomas asociacijos <a href="http://www.akl.lt">„Atviras kodas Lietuvai“</a> ir anksčiau, tačiau tada prašymas buvo atmestas dėl to, kad formatas dar nebuvo pripažintas tarptautiniu ISO standartu. Antrąjį kartą formatas buvo pasiūlytas šių metų vasarį ir po šešių mėnesių formalių procedūrų buvo priimtas.

<p>Universalusis atviras biuro dokumentų formatas - OASIS OpenDocument (ODF) 2006 gegužės 2 d. buvo patvirtintas kaip tarptautinis ISO standartas "ISO/IEC 26300". 2005 metais OpenDocument buvo patvirtintas kaip standartas ir tarptautinės verslo standartų organizacijos OASIS.

<p>OpenDocument biuro dokumentų formatą naudoja ir palaiko daug smulkių bei stambių PĮ gamintojų – SUN, IBM, Novell, Intel, Adobe, Google, Oracle, Corel ir t.t., įvairių šalių vyriausybės bei už IT plėtrą atsakingos institucijos, taip pat dauguma laisvos biuro programinės įrangos gamintojų savo programinėje įrangoje, tame tarpe:
<ul>
<li><a href="http://www.openoffice.lt/">OpenOffice.org</a> (nuo versijos 1.1.5),</li>
<li><a href="http://www.abiword.org/">AbiWord</a> (nuo 2.4),</li>
<li><a href="http://www.gnumeric.org/">Gnumeric</a> (nuo 1.6),</li>
<li><a href="http://www.koffice.org/">KDE KOffice</a> (nuo 1.4),</li>
<li><a href="http://visioo-writer.tuxfamily.org/">Visioo Writer</a>,</li>
<li><a href="http://www.scribus.net/">Scribus</a> (nuo 1.2.2),</li>
<li><a href="http://ez.no/community/contribs/import_export/oasis_open_document_extension">eZ publish</a>,</li>
<li><a href="http://www.docmgr.org/">DocMgr</a>.</li></ul>

<p>Taip pat nemažai nuosavybinių biuro programų palaiko OpenDocument, tame tarpe SUN StarOffice (nuo 8.0), IBM Workplace, Google Writely, 602Office 2, SoftMaker's TextMaker, Microsoft Office įdiegus papildomus priedus ir daug kitų, žr.: <a href="http://en.wikipedia.org/wiki/List_of_applications_supporting_OpenDocument">www.wikipedia.org/wiki/OpenDocument#Application_support</a> bei <a href="http://www.opendocumentfellowship.org/Applications">www.opendocumentfellowship.org/Applications</a>.</p>

<p>Šis pranešimas seka naujienas, kad vis daugiau įvairių šalių vyriausybių pasirenka OpenDocument formatą kaip pagrindinį biuro dokumentų mainų formatą (žr. <a href="www.odfalliance.org/press/Release20061128.pdf">www.odfalliance.org/press/Release20061128.pdf</a>).</p>

<p>Anksčiau apie laisvąjį biuro programų paketą OpenOffice.org bei universalųjį biuro dokumentų formatą OpenDocument (ODF) rašyta:</p>
<ul><li><a href="http://www.akl.lt/naujienos/?id=naujiena_965">2007-08-08 
OpenDocument - oficialus Lietuvos standartas</a>
<li><a href="http://www.akl.lt/naujienos/?id=naujiena_961">2007-05-17 Norvegija pradės naudoti ODF ir PDF</a></li>
<li><a href="http://www.akl.lt/naujienos/?id=naujiena_958">2007-04-10 Jungtinių Tautų švietimo, mokslo ir kultūros organizacijos (UNESCO) apžvalgoje rekomenduojamas OpenDocument formatas bei kiti atviri standartai</a></li>
<li><a href="http://www.akl.lt/naujienos/?id=naujiena_952">2007-03-01 Suomijos Teisingumo ministerija pereina prie OpenOffice.org</a></li>
<li><a href="http://www.akl.lt/naujienos/?id=naujiena_948">2007-02-15 OpenDocument Versija 1.1 patvirtinta OASIS standartu</a></li>
<li><a href="http://www.akl.lt/naujienos/?id=naujiena_941">2007-01-12 ES Komisija ištyrė, kad perėję prie atviro kodo PĮ sutaupysite pinigų</a></li>
<li><a href="http://www.akl.lt/naujienos/?id=naujiena_937">2006-11-29 Corel WordPerfect Office paketas pilnai palaikys OpenDocument biuro dokumentų standartą (ODF) nuo 2007 metų vidurio.</a></li>
<li><a href="http://www.akl.lt/naujienos/?id=naujiena_851">2006-10-07 Prancūzija ateityje gali palaikyti OpenDocument formatą</a></li>
<li><a href="http://www.akl.lt/naujienos/?id=naujiena_665">2006-07-10 Microsoft palaikys OpenDocument formatą</a></li>
<li><a href="http://www.akl.lt/naujienos/?id=naujiena_605">2006-06-23 Belgijos vyriausybė renkasi OpenDocument</a></li>
<li><a href="http://www.akl.lt/naujienos/?id=naujiena_455">2006-05-03 Universalusis atviras biuro dokumentų formatas OpenDocument (ODF) tapo tarptautiniu standartu "ISO/IEC 26300" !</a></li></ul>

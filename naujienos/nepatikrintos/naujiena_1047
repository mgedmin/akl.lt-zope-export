Domitės geografinėmis informacinėmis sistemomis (GIS)? O gal naudojate ar planuojate naudotis žemėlapių kūrimo/tvarkymo programomis savo darbe ar moksluose?<br>
Kovo 14 d. Kauno marių regioninio parko direkcijoje vyko nemokami GIS įvadiniai mokymai su laisva (atviro kodo) GIS programine įranga - 
<a href="http://qgis.org">Quantum GIS (QGIS)</a>. QGIS yra nemokama ir niekada nebus mokama (http://www.akl.lt/ak/licencijos).

<a href="http://qgis.org">Quantum GIS (QGIS)</a> programinė įranga per pastaruosius 5 metus labai patobulėjo, ir tapo gana rimtu konkurentu 
Lietuvoje dažnai nelegaliai naudojamai ESRI ArcMap produkcijai. Sutikite, kad 10 tūkst. LT už vieną darbo vietą yra labai ir labai didelė prabanga.

Mokymuose dalyvavo Lietuvos regioninių parkų specialistai, dėl didelio susidomėjimo negalėjo dalyvauti visi norintys, todėl dar šiais metais 
planuojami pakartotiniai mokymai. Jau dabar visi naudojantys ar norintys naudotis laisva GIS programine įranga gali bendrauti tam 
skirtame forume: http://forumai.akl.lt

Kodėl QGIS? 
Todėl kad juo galima atlikti visus veiksmus kurių reikia gamtininkams, miškininkams ar net teritorijų planavimo specialistams. 
Galimybės neribotos. Pilnai galima naudotis ir siųstis duomenis WMS formate (ortofoto, miškų, gyvenviečių, susisiekimo kelių sluoksniai ir kt.) 
iš www.geoportal.lt, kurti duomenų bazes, atlikti analizes, skaičiavimus, kurti aukštos raiškos žemėlapius ir kt. 
Neradau nieko ko nepadaryčiau su ArcMap ir be to kai kurios funkcijos yra daug patogesnės nei minėto brangaus produkto. 
Jis veikia daug greičiau, neapkraudamas kompiuterio atminties. Pažįsta visus GIS formatus ir duomenų bazes, tai leidžia pereiti 
be vargo nuo vienos programos prie kitos.

Galima tvirtai teigti, kad daugelyje darbų brangios ir sudėtingos programos nereikia. 
Galėtume sutaupyti ir už tuos pinigus nusipirkti gerus GPS imtuvus, delninius kompiuterius darbui lauke.  

Quantum Gis jau daug kas pripažįsta profesionalia GIS programine įranga, kuri veikia ant įvairių platformų (Windows, Android, Linux) 
ir net gali būti kaip WEB aplikacija (http://www.qgis.org/about-qgis/features.html#server). 
Vokietijoje programa įgauna pagreitį perspektyvoje bus tobulinama. Kuo daugiau vartotojų ja naudosis tuo geresnė ji bus.

Liūdna matyti kada pinigai metami į balą arba esame verčiami naudotis (vogti) piratine įranga. Nesame ta Valstybė, kuri turi perteklinį biudžetą.

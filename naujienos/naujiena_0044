<p>Kompanija „Microsoft“ nusprendė geriau susipažinti su savo operacinės sistemos „Windows“ didžiausia konkurente - „Linux“. Tuo tikslu „Linux“ buvo įdiegta kompanijos testavimo centre, kuriame paprastai bandomi pačios „Microsoft“ produktai.<br>
Kaip rašo <a href="http://www.informationweek.com/story/showArticle.jhtml?articleID=12803689">„InformationWeek“</a>, „Microsoft“ Verslo programinės įrangos testavimo centre Redmonde (JAV) įdiegta pati operacinė sistema „Linux“, interneto serverio programa „Apache“, atviro kodo duomenų bazių sistema „MySQL“ ir programų paketas „Open LDAP“. Visa tai instaliuota „Intel“ platformos kompiuteriuose, pranešė Martinas Teiloras, neseniai prisiėmęs užduotį sukurti „Microsoft“ kovos su „Linux“ strategiją.<br>
Šio projekto realizacija pradėta dar šių metų gegužę. Pradinis jo tikslas buvo nustatyti išlaidas, reikalingas įdiegti atviro kodo programinės įrangos kompleksą tipinėje kompanijoje. M.Teiloro žodžiais, tokia programa suteikia „Microsoft“ galimybę „ištirti ir suprasti, ką ir kaip galima padaryti“, naudojant atviro kodo programinę įrangą. Vėliau ketinama sukurti analogišką kompleksą iš „Microsoft“ siūlomos programinės įrangos ir palyginti tarpusavyje konkuruojančius produktus.<br>
<a href="http://www.infoteka.lt/index.php?name=rodyti2&id=849&kat_id=1">„Infoteka“</a>.
</p>

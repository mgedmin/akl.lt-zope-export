<p>Jau išleista „Smaltijos“ atmintinių serijos knygelė „Pažintis su Linux“, kurioje kartu pateikiamas ir kompaktinis diskas su operacine sistema „Knoppix“.<br>
„Linux“ – tai universali laisva operacinė sistema, draugiška bet kuriam
vartotojui. Ją labai paprasta paleisti, įdiegti bei naudoti – tereikia įdėti
„Linux“ kompaktinį diską ir nustatyti, kad kompiuteris būtų paleistas iš jo.<br>
Ši knygelė tai pirmoji pradedančiųjų vartotojų pažintis su „Linux“ bei
galimybė iš naujo pažinti ją labiau patyrusiems. Joje pateikiamos „Linux“
operacinės sistemos aplinkoje dažniausiai naudojamos komandos. Trumpai
paminėtos įvairios programos, apie kurių naudingas savybes gal būt dar
nežinote.<br>
Prie knygelės pridedamas kompaktinis diskas. Jame įrašyta
pilnavertė Linux operacinė sistema „Knoppix“. Didžiausias jos privalumas yra
galimybė ją paleisti be įdiegimo, tiesiai iš kompaktinio disko. Be abejonės
tai labai patogu norinčiam išbandyti „Linux“ be jokios rizikos sugadinti
kompiuterį ir jame esančius failus.
</p>

<p>2010m. kovo 22 ir 26 dienomis Klaipėdos Vydūno vidurinėje mokykloje vyks praktinis seminaras apie mokymui pritaikytų 
 <a href="http://ubuntu.lt">Ubuntu</a>/<a href="http://edubuntu.org">Edubuntu</a> bei <a href="http://baltix.lt">Baltix GNU/Linux</a> operacinių sistemų 
ir kitos <a href="http://mokslui.akl.lt">laisvos programinės įrangos</a> naudojimą mokykloje.<br>
Seminaras skirtas įvairių dalykų mokytojams, besinaudojantiems informacinėmis technologijomis.</p>
<p>
 <b>Laikas:</b> 2010 m. kovo 22 d. 15 val. ir 26 d. 15 val.<br>
 <b>Vieta:</b> Klaipėdos Vydūno vidurinė mokykla, Daržų g. 18, Klaipėda</p>
<h4>Seminaro programa:</h4>
<h4>Kovo 22 d.:</h4>
<p>Išbandysime įvairius Ubuntu GNU/Linux OS naudojimo būdus, sužinosime jos ypatybes, išmoksime įdiegti, parengti darbui, sužinosime apie naudingas konfigūravimo galimybes, 
kaip diegti ir šalinti programinę įrangą .<br>
Sužinosime kokios grėsmės mokiniams yra lengvai pasiekiamos internete, išmoksime įdiegti apsaugą nuo nepageidaujamo interneto turinio - pornografijos, smurto ir pan. („Draugiškas Internetas“)<br>
Apžvelgsime ir išbandysime raštinės bei kitas programas, naudojamas įvairių dalykų mokymui(si).<br>
Kalbėsime apie laisvosios programinės įrangos/atviro kodo judėjimą pasaulyje ir Lietuvoje, šio judėjimo teisinius, moralinius, socialinius bei ekonominius pagrindus.<br>
Dalyviai gali atsinešti į seminarą savo asmeninius kompiuterius ir gauti pagalbą diegiant juose norimą Ubuntu ar Baltix GNU/Linux atmainą.</p>

<p>Seminaro dalyviai per savaitę savarankiškai ar konsultuodamiesi atliks su savo kasdieniu darbu susijusias užduotis.</p>

<h4>Kovo 26 d.:</h4>
<p>Sužinosime ir aptarsime seminaro dalyvių savarankiško darbo patirtį.<br>
Susipažinsime su kompiuterių klasės valdymo programa, patyrinėsime jos galimybes.<br>
Išbandysime dokumentų mainus (eksportavimą, importavimą) su kitomis programomis bei operacinėmis sistemomis.<br>
Kiti praktiški darbai: CD, DVD įrašymas bei kopijavimas, garso ir vaizdo įrašymas bei tvarkymas.</p>

<p>Seminaro kaina: 70 Lt (apmokėjimas iš mokinio krepšelio lėšų pavedimu arba grynais).<br>
Prašome registruotis iki kovo 19 d. - tel. (46) 351274, 8 614 97005 arba el. paštu <a href="laimaric@gmail.com">laimaric@gmail.com</a><br>
Registruojantis būtina nurodyti vardą, pavardę, mokyklą, pareigas bei mokomąjį dalyką, kontaktinį telefoną ir elektroninį paštą.<br>
<b>Mokytojau, ar naudojiesi šiuolaikine programine įranga</b>? Tavo mokiniai jau naudoja Linux, o tu?<br>
</p>

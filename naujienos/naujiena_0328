<p>Interneto naršyklės Opera kūrėjai 2005-09-20 paskelbė, kad nuo šiol
naršyklėje nebebus reklaminių skydelių ar teksto reklamų. Opera
naršyklės licencijos sąlygos anksčiau nustatė, kad naudotojas,
nenorintis parsisiųstos Opera naršyklės nusipirkti, turi žiūrėti Opera
siūlomas reklamas.</p>

<p>Naujuoju Opera reklaminiu šūkiu „Feel free“ pranešama, kad viena iš
labiausiai naudotojus erzinusių Opera savybių yra panaikinta ir naudotojai dabar yra laisvi nuo nepageidaujamos reklamos.</p>

<p>Opera yra viena saugiausių bei greičiausiai veikiančių iš šiuo metu egzistuojančių Interneto naršyklių, gerai palaikančių atvirus W3C Interneto
technologijų standartus.</p>

<p>Nors dabar šitą Interneto naršyklę galima atsisiųsti nemokamai, ji
nelaikytina <a href="http://lt.wikipedia.org/wiki/Laisvoji_programin%C4%97_%C4%AFranga">laisva programa</a>, 
nes iš tikro laisva programa yra ta, kurią galima laisvai naudoti, dalintis, perpardavinėti, gauti išeities 
tekstus, tobulinti, modifikuoti. (žr.: <a href="http://www.akl.lt/ak">www.akl.lt/ak</a> bei 
<a href="http://www.akl.lt/ak/?doc=osd.html">www.akl.lt/ak/?doc=osd.html</a>)</p>



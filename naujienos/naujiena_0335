<p>Jau lapkričio mėnesį N. Negroponte ketina pristatyti pirmuosius pigių nešiojamų kompiuterių prototipus. Net penkios valstybės – Kinija, Brazilija, Egiptas, Tailandas ir Pietų Afrika – jau paskelbė nusipirksiančios po milijoną kompiuterių, kuriuos ruošiamasi pagaminti 2006 m. pabaigoje - 2007 m. pradžioje.</p>

<p>Medžiagų kaina kiekvienam kompiuteriui siekia apie 100 JAV dolerių, nes kompiuterio procesorių gamina jų pačių bendrovė, jame nebus kietojo disko – tik „flash“ atmintinė, su 1 GB talpa, 128 MB virtualiosios atminties, energiją teiks maitinimo elementai, bus 4 USB jungtys, kompiuteris naudos atvirojo kodo programinę įrangą - GNU/Linux.</p>

<p>Šiame projekte aktyviai dalyvauja tokios kompanijos kaip AMD, News corp, Google, Red Hat ir BrightStar.</p>

<p>Daugiau informacijos rasite: 
<a href="http://laptop.media.mit.edu">http://laptop.media.mit.edu</a></p>

<p>Vasario 28 dieną, šeštadienį, <a
 href="http://www.php.lt/render/News;nid,370">įvyko</a> pirmoji PHP
programavimo kalbos konferencija Lietuvoje. Vilniaus Universiteto
Matematikos ir
Informatikos fakultete vykusiame renginyje dalyvavo apie 120
programuotojų, besidominčių
PHP kalba, bei buvo perskaityti 5 pranešimai. Pranešimus skaitė didelę
patirtį programuojant šia programavimo kalba turintys pranešėjai.<br>
Pranešimai buvo
daugiausia skirti pradedantiesiems programuotojams ir aprėpė temas apie
PHP
įdiegimą, šablonų naudojimą, objektinio programavimo pagrindus, duomenų
bazių
kalbą SQL bei naujoves, kurias pamatysime jau greitai pasirodysiančioje
PHP
kalbos 5-ojoje versijoje. Renginys buvo nemokamas, ir, pasak
organizatorių, nors tai buvo pirmas
blynas, jis nebuvo labai prisvilęs.<br>
Daugiau informacijos apie vykusį renginį rasite <a
 href="http://www.php.lt/render/News;nid,370">čia</a>, lietuviškoje PHP <a
 href="http://www.php.lt/">svetainėje</a>.
</p>

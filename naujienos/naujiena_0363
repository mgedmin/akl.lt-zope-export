<p>Patariamosios kompanijos Optaros ir žurnalo InformationWeek atliktas tyrimas rodo, kad 
naudojant atviro kodo programinę įrangą JAV įmonės ir valstybinės įstaigos sutaupo milijonus 
dolerių. Surinkti duomenys rodo, kad 87 procentai iš 500 JAV kompanijų naudoja laisvą programinę 
įrangą. Kompanija Optaros tyrė pagrindinį klausimą – kokios priežastys skatina rimtas kompanijas 
pereiti prie atviros programinės įrangos. Pirma ir reikšmingiausia priežastis yra sumažinti 
programinei įrangai išleidžiamas lėšas. Virš milijardo dolerių metinę apyvartą turinčios 
JAV kompanijos, perėjusios prie atviros programinės įrangos, vidutiniškai sutaupė 3,3 
milijonų dolerių per 2004 metus. Nuo 50 milijonų iki milijardo dolerių metinę apyvartą 
turinčios kompanijos sutaupė maždaug 1,1 milijono dolerių. Populiariausi laisvi projektai 
JAV bendrovių sektoriuje – tai Linux, web-serveris Apache ir įvairios web naršyklės. 
Populiarumą įgyja ir atviro kodo turinio valdymo sistemos (CMS) 
– savo darbe jas naudoja 42 procentai kompanijų.</p>

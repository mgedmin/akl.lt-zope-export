<p>Kaip skelbia <a href="http://www.netcraft.com">„Netcraft“</a>, <a href="http://news.netcraft.com/archives/2003/11/03/november_2003_web_server_survey.html">šį mėnesį</a> web serverio „Apache“ naudojimo procentas stipriai pakilo, kuomet sričių (domain) registravimo lyderė <a href="http://register.com/">„Register.com“</a>, aptarnaujanti virš vieno milijono sričių, atsisakė „Windows“ ir grįžo prie „Linux“ ir „Apache“. Vos prieš keletą savaičių, didžiausias „Register.com“ konkurentas „Network Solutions“ taip pat grįžo nuo „Microsoft-IIS“ prie „SunOne“.<br>
Šiandien „Apache“ naudojimas yra daugiau nei 3 kartus didesnis už „Microsoft-IIS“ serverių ir siekia beveik 68 proc. rinkos.<br>
2001-aisiais ir 2002-ųjų pirmąjį pusmetį keletas didelį kiekį adresų aptarnaujančių kompanijų, kaip „Webjump“, „Namezero“, „Homestead“, „Register.com“ ir „Network Solutions“, migravo prie „Microsoft-IIS“. Tačiau kompanijos arba keitė verslą, arba grįžo prie ankstesnių platformų ir dabar „Microsoft-IIS“ užima tiek pat rinkos, kiek ir 2001-ųjų pirmąjį pusmetį - apie 20 proc.
</p>

<p>Vyksta Google surengtos "Summer of code" iniciatyvos paraiškų svarstymas. GNU projekte šiuo metu 
beveik perpus lenkdama kitus kandidatus pirmauja paraiška GNU Classpath (alternatyvus java sisteminės 
bibliotekos išpildymas) saugiajai komunikacijai (SSL) iš esmės pagerinti. Ši sistema yra ir veikia, tačiau 
norima išplėsti jos galimybes. Kandidatui padeda tai, jog jis jau nemažai dirbo GNU projektuose ir yra 
gerai šios bendruomenės pažįstamas.</p>

<p>Toliau pagal reitingą seka pasiūlymai tobulinti Guile programavimo kalbą, iš esmės pagerinti GNU 
slankaus kablelio aritmetikos biblioteką bei suteikti Bison kodo generatoriui galimybes generuoti kodą 
Java, C# ir Python kodą. Daug populiarių paraiškų ir įvairiais GNU/Hurd vystymo klausimais. Nemažai ir 
pasikartojačių idėjų (tuomet pasirenkamas rimčiausiu atrodantis kandidatas).</p>

<p>Google planuoja grantą gavusiems studentams mokėti 4500 dolerių už maždaug trijų mėnesių darbą.</p>

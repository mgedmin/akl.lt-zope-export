<p>2003 m. birželio pabaigoje startavo Olandijos Vyriausybės „Vyriausybės programinės įrangos apsikeitimo platforma“, skirta atviro kodo programinės įrangos naudojimui ir pritaikymui viešajame sektoriuje. Nuo šiol Olandijos viešojo sektoriaus organizacijos gali naudotis, keistis ir dalintis atviro kodo programomis.</br>
Šis projektas yra dalis „Atvirų standartų ir atviro kodo programinės įrangos Vyriausybėje“ <a href="http://www.ososs.nl/index.jsp?alias=english">(OSOSS)</a> programos. OSOSS (Open Standards and Open Source Software) programa siekiama skatinti atvirų standartų naudojimą ir informuoti apie atviro kodo programinę įrangą.</br>
Olandija šiuo metu yra viena aktyviausių ES valstybių, propaguojanti atvirų standartų bei atviro kodo programinės įrangos naudojimą.
</p>

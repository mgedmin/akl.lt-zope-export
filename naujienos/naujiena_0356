<p>Europos regione naršykle Mozilla Firefox besinaudojančių vartotojų kiekis pirmąsyk viršijo 20 %. Kai kuriose šalyse Firefox vartotojų kiekis viršija 30%. Apie tai pranešė Prancūzijos analitikų kompanija XiTi. Pagal šios naršyklės vartotojų kiekį Europa pirmauja visų kitų pasaulio regionų tarpe. Labiausiai prie Europos rodiklio (20,11% vartotojų) priartėjo Australija (18,6%) ir Šiaurės Amerika (15,88%). Kiti pasaulio regionai – Azija, Rusija, Pietų Amerika, Afrika – žymiai atsilieka. Pavyzdžiui, Azijoje Firefox vartotojų yra tik 8,81%, Rusijoje – 7,8% (pagal  LiveInternet statistinius duomenis), Ukrainoje - 9,5%.   Pažangiausia Europos šalimi galima pavadinti Suomiją, kurioje Firefox vartotojų kiekis yra rekordinis – 38,4%. Pateikiame sąrašą dar devynių šalių, kuriose Firefox vartotojų kiekis viršija vidutinį Europos rodiklį: Slovėnija – 35,6%, Vokietija – 30,3%, Čekija – 29,3%, Slovakija – 28,9%, Kroatija – 28%, Vengrija – 24,5%, Lenkija – 22,6%, Estija – 22,5%, Graikija – 22,1%, <b>Lietuva - 12,4%</b>. Vidutinis Europos vidurkis 20,11% buvo apskaičiuotas neatsižvelgiant į šalių gyventojų skaičių ir interneto vartotojų kiekį jose. Prancūzijos analitikų kompanija HiTi tyrimą atliko 2006 m. sausio 6 d., sekmadienį, atsitiktinai pasirinkusi 32,5 mln. vartotojų. Tačiau, sprendžiant pagal stebėjimų rezultatus, Firefox vartotojų kiekis dabar praktiškai nesikeičia savaitės darbo ir išeiginėmis dienomis, nors anksčiau šis skirtumas buvo labai pastebimas.</p>
<p>Firefox populiarumas laipsniškai auga visuose pasaulio regionuose, o Europos šalys pagal šį rodiklį pirmąsyk atsidūrė pirmoje vietoje, aplenkdamos JAV.</p>

<p>Plačiau: <a href="http://www.spreadfirefox.com/node/21602">http://www.spreadfirefox.com/node/21602</a></p>

<p>Antradienį debiutavo nauja web naršyklės Firefox versija. Joje turėtų būti pagreitintas naršymas, supaprastintas atnaujinimo procesas ir pagerintas pasirodančių langų bokavimas.</p>

<p>Nemokamai <a href="http://www.getfirefox.com">atsisiunčiamas Firefox 1.5</a> yra pirmasis esminis naršyklės atnaujinimas nuo jos išleidimo, maždaug prieš metus laiko. Ją leidžia nekomercinė organizacija Mozilla Foundation. Per tą laiką Firofox tapo pačia populiariausia Microsoft Internet Explorer alternatyva: per metus atsisiųsta 100 milijonų kopijų, yra daugiau kaip 40 milijonų aktyvių jos naudotojų ir užima apie 10% visos naršyklių rinkos.</p>

<p>Taip pat Firefoxs yra viena iš labiausiai paplitusių atviro kodo programų. Tai reiškia, kad pakeitimus į išeities kodą gali įnešti kiekvienas. Naujos naršyklės versijos kūrime dalyvavo tūkstančiai savanorių programuotojų, o jos testavime, nuo pirmos versijos pasirodymo lapkričio 1 d., dalyvavo daugiau kaip 750 tūkst. žmonių.</p>

<p>Tarp 1.5 versijos naujovių pažymėtinos tobulesnės saugumo priemonės ir didesnis našumas, efektyvesnis pasirodančių langų blokavimas ir supaprastintas atnaujinimų įdiegimas. Mozilla viceprezidento produktams Chris Beard žodžiais, programa kasdien tikrina ar yra naujų pataisų, automatiškai juos atsiunčia, o po to, siūlo naudotojui juos įdiegti.</p>

<p>Tarp kitų patobulinimų yra pagreitintas web puslapių įkėlimas paspaudus mygtukus „Pirmyn“ ir „Atgal“. Nauja naršyklės „kortelių nutempimo“ funkcija, leidžia giminingus puslapius išdėstyti šalia vienas kito.</p>

<p>Firefox 1.5 palaiko naujus web programavimo standartus, tokius kaip AJAX, kuris suteikia web puslapiams platesnes grafines galimybes. O pagerinta taikomųjų programų sąsaja, leidžia kurti ir naudoti papildomus modulius, pavyzdžiui, atvaizduoti naršyklėje dabartinę orų prognozę.</p>

<p>Ateityje Mozilla naujas versijas ketina išleisti dažniau. 2006 metų viduryje numatyta išleisti Firefoxs 2.0, o 3.0 versija užplanuota pirmam 2007 metų ketvirčiui.Saugumo ir stabilumo atnaujinimus grupė ketina pateikti kas 6 -- 7 savaitės.</p>

<p>Mozilla kviečia naudotojus padėti platinant naują Firefox versiją. Tuo tikslu, web svetainėje bus publikuojami mėgėjiški videoklipai, atrinkti iš medžiagos, kurią gali nusiųsti kiekvienas pageidaujantis.</p>

<p>Paruošta pagal <a href="http://news.com.com/Mozilla+takes+wraps+off+Firefox+1.5/2100-1032_3-5975880.html?tag=nefd.top">http://news.com.com/Mozilla+takes+wraps+off+Firefox+1.5/2100-1032_3-5975880.html?tag=nefd.top</a></p>

<!--<p>P.S. Deja, Lietuvos vartotojai ir šį kartą dar negalės šios puikios programos naudotis savo gimtąja kalba. MII Informatikos metodologijos skyrius, prisiėmęs pareigą lokalizuoti Mozilla produktus, eilinį kartą (prisiminkime OOo vertimą) nesugebėjo laiku pateikti vertimo. Jeigu nepajėgiama, gal jau laikas būtų persvarstyti savo galimybes ir perduoti šitą darbą Atviro kodo bendruomenei?</p> -->

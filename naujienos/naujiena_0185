<p>Sausio pabaigoje <a
 href="http://www.koffice.org/announcements/announce-1.3.php">pasirodė</a>
nauja biuro programų paketo „<a href="http://www.koffice.org">KOffice</a>“
versija. Pagrindiniai programų patobulinimai yra susiję su kitų biuro
programų dokumentų formatų suderinamumu. Sukurta visiškai nauja savybė - PDF dokumento importas į
„KWord“ programą, suteikiantis galimybę dokumentą redaguoti ir
išsaugoti pakeitimus.<br>
„KOffice“ yra programų rinkinys, susidedantis iš teksto redaktoriaus,
prezentacijų kūrimo programos, skaičiuoklės, į „Visio“ panašios
diagramų braižymo programos ir kt. „KOffice“ yra integruota grafinėje
vartotojo aplinkoje „<a href="http://www.kde.org">KDE</a>“ ir veikia
„Linux“ bei „Unix“ sistemose. Tai lengvas biuro programų sprendimas,
kuriuo galima dirbti su dokumentais, sukurtais „<a
 href="http://www.openoffice.org">OpenOffice</a>“ ar „MS
Office“. Taip pat yra eksporto galimybė į RTF bei LaTeX dokumentų
formatus.<br>
Daugiau informacijos rasite <a
 href="http://www.koffice.org/announcements/announce-1.3.php">čia</a>.
</p>

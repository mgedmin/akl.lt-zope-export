<p>Kovo pradžioje startavo dar vienas FP6 programos finansuojamas atviro
kodo projektas - Free/Libre/Open Source Software:
Policy Support (<a href="http://flossproject.org/flosspols/">FLOSS-POLS</a>).
Projekto koordinatorius yra Mastrichto universitetas (Olandija), pagal
FP5 programą atlikęs bendrąjį <a
href="http://flossproject.org/report/index.htm">tyrimą</a> apie
atvirąjį kodą: programų naudojimas verslo ir viešajame sektoriuje bei
naudojimo motyvacija ir politika, atviro kodo programų rinka ir verslo
modelis, analizė apie programų kūrėjus pagal amžių, išsilavinimą,
motyvaciją, ir kt.<br>
Naujame projekte bus atlikta studija pagal tris aspektus: valdžios
politika atviro kodo
srityje (sistemų suderinamumas,
vartotojų poreikių analizė atviro kodo e-valdžios sistemose, įgūdžių
vystymas); tyrimas pagal lyčių pasiskirstymą, atsakant į klausimą,
kodėl 95 proc. atvirojo kodo bendruomenės sudaro vyrai; atviro kodo,
kaip bendruomeninės problemų sprendimo sistemos efektyvumas, lyginant
besidalinančius informacija ir informaciją parduodančius.
</p>

<p>Kompanijos IDC atlikti tyrimai rodo, kad Europos kompanijos vis dažniau pasirenka atviro kodo 
programinę įrangą ne dėl ekonominių priežasčių, o dėl šių programų augančios kokybės ir lankstumo. 
IDC specialistai pabrėžia, kad du svarbūs verslo sektoriai (kritiškai svarbių korporacinių diegimų 
ir smulkaus verslo sektoriai) skiria ypatingą dėmesį OpenSource. Šie verslo sektoriai buvo 
tradiciniai mokamos ir uždaros programinės įrangos vartotojai. Kompanija IDC savo ataskaitoje 
atkreipia dėmesį į tai, kad apklausus 625 kompanijas, kurių kiekvienoje dirba virš 100 žmonių, 
paaiškėjo, jog ketvirtis šių kompanijų per pastarąjį pusmetį ėmė aktyviai naudoti operacinę sistemą 
Linux, o kitose kompanijose ši sistema kol kas nebuvo įdiegta, tačiau IT specialistai rimtai svarsto 
tokią galimybę. IDC duomenimis, šiuo metu versle plačiausiai yra naudojamos įvairios atviro kodo 
duomenų bazių valdymo sistemos. Jas naudoja virš 33% kompanijų. Taip pat auga šių atviro kodo 
produktų populiarumas: LAMP - Linux, Apache, MySQL, PHP (Perl). Europos kompanijos pasirinkdavo 
atviro kodo programinę įrangą todėl, kad ji palaiko oficialius standartus ir su ja galima dirbti 
įvairiose aplinkose. IDC pažymi, kad atvira programinė įranga Europoje yra paplitusi netolygiai. 
Europoje pirmauja Vokietija ir Ispanija, po jų seka Skandinavijos šalys, Prancūzija ir Didžioji Britanija.</p>

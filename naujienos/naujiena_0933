<p>Bendruomenė <a href="http://openoffice.org>"OpenOffice.org</a> su pasididžiavimu praneša apie naują atviro kodo biuro paketo OpenOffice.org 2.1 versijos išleidimą.</p>
<p>Naujoje versijoje labai daug pasikeitimų. Čia išvardinti svarbiausi:
<ul>
<li>Pateikčių rengyklė <b>Impress</b> leidžia naudoti daugiau nei vieną monitorių. Naudotojas gali pasirinkti, kurį naudoti pateikčių demonstravimui.</li>
<li>Į <b>Calc</b> elektronines lenteles įdėtas kokybiškesnis eksportas į HTML. Išorinio vaizdo rodymui naudojami stiliai.</li>
<li>Duomenų bazėje <b>Base</b> pagerintas darbas su <b>Microsoft Access</b> failais.</li>
<li><b>GNU/Linux</b> naudotojai nuo šiol gali naudoti greitąją paleistį – <b>GTK</b> išplėtimą.</li>
<li>Ir taip didelė šeima kalbų, į kurias išverstas OpenOffice.org, papildyta dar penkiomis.</li></ul></p>

<p><b>OpenOffice.org</b> – tai ne tik praktiškas biuro paketas elektroniniams dokumentams kurti. OpenOffice.org technologija yra atvira ir prieinama kūrėjams kaip šiuolaikinis instrumentas kurti biuro programų papildinius. Nuolat tobulindama darbą su biuro papildiniais, OpenOffice.org, pradedant versija 2.1, siūlo kūrėjams ir naudotojams išorinių papildinių palaikymą, supaprastindama biuro priedų valdymą.</p>

<p>Pagrindinis OpenOffice.org dokumentų formatas <b>OpenDocument</b> (ODF) 2006 gegužės 2 d. buvo pripažintas tarptautiniu <b>ISO standartu</b> <a href="http://www.iso.org/iso/en/CatalogueDetailPage.CatalogueDetail?CSNUMBER=43485&scopelist=PROGRAMME">„ISO/IEC 26300“</a>. Jį palaiko daug smulkių bei stambių PĮ gamintojų – SUN, IBM, Novell, Intel, Adobe, Google, Oracle, Corel ir kt.</p>

<p>OpenOffice.org versija 2.1 yra trečioji 2006 metais, kas atspindi bendruomenės apsisprendimą dažnai leisti versijas, pateikiant naudotojams ir kūrėjams naujas galimybes kas kelis mėnesius.</p>

<p>OpenOffice.org 2.1 anglišką ir lietuvišką versijas galima parsisiųsti iš <a href="http://www.openoffice.lt/parsisiusti_openoffice">openoffice.lt puslapio</a>.</p>

<p><b>OpenOffice.org 2.1 Professional</b>, sukurtą OpenOffice.org pagrindu su licencija GPL taip pat jau galima laisvai parsisiųsti. Rinkinys  OpenOffice.org 2.1 Professional veikia aplinkose Windows, FreeBSD 6.1 ir GNU/Linux paketais RPM, DEB ir Generic. OpenOffice.org 2.1 Professional sukurtas aktyvios pagalbos ir konstruktyvios naudotojų kritikos dėka. Parsisiųsti galima iš <a href="http://www.i-rs.ru/download">i-rs.ru</a>.</p>

<p><b>OpenOffice.org Premium</b>, arba  OxygenOffice Professional yra patobulinta OpenOffice.org versija, į kurią įeina daugiau priedų, kaip šablonai, pavyzdžiai ir šriftai. Ją taip pat galima laisvai parsisiųsti iš <a href="http://sourceforge.net/projects/ooop"čia</a></p>

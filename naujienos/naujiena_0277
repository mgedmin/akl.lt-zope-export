Didžiosios Britanijos Bristolio miesto municipaliteto 5000 vartotojų kompiuteriuose MS Office, Corel Word Perfect bei Lotus 1-2-3 pakeista į atviro kodo OpenOffice programinės įrangos pagrindu sukurtą StarOffice 7.
<br>
Vietos valdžia paskaičiavo, kad šis perėjimas padės sutaupyti apie 1.4 milijono svarų sterlingų (7 milijonų litų) per ateinančius 5 metus.
<br>
Šiuo projektu siekiama ne tik sutaupyti pinigų, bet ir užtikrinti efektyvesnį programinės įrangos panaudojimą tarp departamentų bei tarnybų, dabar naudojančių įvairius produktus.
<br>
Tarybos narys John Bees, atsakingas už svarbiausių tarnybų palaikymą, pasakė, kad šis municipaliteto sprendimas yra vienas reikšmingiausių perėjimų nuo MS produktų Didžiojoje Britanijoje.
<br>
"Tai įrodo, kad miesto valdžia stengiasi efektyviausiai panaudoti pinigus, nemažinant viešųjų paslaugų kokybės bei nedidinant personalo išlaidų".
<br>
Municipaliteto IT specialistai 3 metus detaliai analizavo daugumos kompiuterių migravimo prie StarOffice technines, finansines bei patirties galimybes ir alternatyvas. Tarybos nariai suprato, kad tai yra teisingas žingsnis į priekį ir tai bus naudinga visiems.
<br>
Daugiau informacijos:
<a href="http://www.vnunet.com/news/1159467">http://www.vnunet.com/news/1159467</a><br>
<a href="http://www.vnunet.com/news/1159053">http://www.vnunet.com/news/1159053</a>

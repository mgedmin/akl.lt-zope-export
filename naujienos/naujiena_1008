<p>Vakar (liepos 22 dieną) Jungtinėse Amerikos Valstijose buvo įkurtas naujas aljansas <a href="http://opensourceforamerica.org/">Open Source for America (OSA)</a>, kuris užsiims atviro kodo populiarinimu vyriausybiniame sektoriuje. Aliansą sudaro virš 70 narių, tarp jų: Canonical, Debian, GNOME Foundation, Jaspersoft, Ingres, Linux Foundation, Mozilla, Novell, Open Source Initiative, Oracle, Red Hat, Sun Microsystems, Google, Kalifornijos universitetas, AMD, Electronic Frontier Foundation ir kiti.</p>

<p>Aljanso pagrindiniai tikslai: federalinių žinijų struktūros pakeitimas (tai padės pereiti prie atviro kodo PĮ); pagalba koordinuojant bendruomenes ir vyriausybę adaptuojant atviro kodo PĮ vyriausybės poreikiams; atviro kodo populiarinimas tarp valdininkų.</p>

<p><a href="http://opensourceforamerica.org/">OSA</a> neturi tikslo visiškai pakeisti nuosavybinės PĮ į atviro kodo PĮ, tačiau norima, kad vyriausybė kreiptų daug didesnį dėmesį atviram kodui nei tai daro dabar.</p>

<p>"Atviro kodo programinė įranga gali padidinti vyriausybės darbo efektyvumą. Mūsų organizacija jungia šviesiausias industrijos galvas, kurios dirbs kartu su valstybe. Taip vyriausybė galės gerokai sumažinti išlaidas ir tapti mažiau inertiška. Galbūt atviro kodo programinė įranga ir nėra panacėja, tačiau padės sumažinti kaštus ir paspartins inovacijas." - sako oficialus OSA atstovas David Thomas.</p>

<p>Lietuvos vyriausybė irgi turėtų atkreipti dėmesį į atviro kodo programinę įrangą. Pirmieji ledai jau pajudėjo. Liepos 9 dieną seimo narys <a href="http://www.alfa.lt/straipsnis/10280961/?Austrevicius.siulo.taupyti.naudojant.Atvirojo.kodo.programine.iranga=2009-07-09_11-45">Petras Auštrevičius kreipėsi</a> į premjerą Andrių Kubilių, siūlydamas papildomai taupyti valstybės lėšas viešajame sektoriuje įdiegiant Atvirojo kodo programinę įrangą.</p>

<p>Daugiau apie Open Source for America galima perskaityti:
<ul>
  <li><a href="http://opensourceforamerica.org/">opensourceforamerica.org oficiali svetainė</a></li>
  <li><a href="http://practical-tech.com/business/open-source-for-america-launches">Open Source for America launches</a></li>
  <li><a href="http://commonspace.wordpress.com/2009/07/23/mozilla-joins-open-source-for-america">Mozilla joins Open Source for America</a></li>
  <li><a href="http://www.readwriteweb.com/archives/open_source_for_america_the_new_government_account.php">Open Source for America: The New Government Accountability</a></li>
  <li><a href="http://cnews.ru/news/top/index.shtml?2009/07/22/354903">Oracle, Google и Red Hat помогут США перейти на открытое ПО</a></li>
</ul>
</p>

<p>Japonijos kompiuterių milžinė „Fujitsu Ltd“ paskelbė, kad jai, „IBM Japan Ltd“ ir „Oki Electric Industry Co“ paskirtas 188 mln. jenų (1,59 mln. dolerių) sandoris sukurti šalies tarnautojų atlyginimų kompiuterinę sistemą, pagrįstą operacine sistema „Linux“.</br>
„Fujitsu„, kuri yra didžiausia Japonijoje kompiuterių gamintoja, teigia, jog naujasis sandoris su Nacionaline personalo tarnyba numato sukurti sistemą, valdysiančią duomenis apie 800 tūkst. Japonijos valstybės tarnautojų ir jų atlyginimus. „Fujitsu„, IBM Japonijos padalinys ir „Oki Electric Industry„ sistemą ketina užbaigti iki kitų metų kovo.<br>
Iki šiol Japonijos Vyriausybės informacinių sistemų darbą užtikrino brangūs galingieji kompiuteriai. Dabar ketinama naudoti pigesnes modernias tarnybines stotis ir asmeninius kompiuterius, kurie informacinių sistemų metines sąnaudas turėtų sumažinti beveik perpus - iki maždaug 350 mlrd. jenų.</br>
Plačiau apie tai: <a href="http://www.delfi.lt/news/economy/ITbussines/article.php?id=2591349">www.delfi.lt</a>, <a href="http://www.omni.lt/?rask$9359_16009$z_111635">www.omni.lt</a>
</p>

Stambus Europos automobilių gamintojas PSA Peugeot Citroën pasirašė sutartį dėl vieno iš didžiausių kontinente Linux darbo stočių diegimo.

Antradienį JAV kompanija Novell pranešė, kad Prancūzijos automobilių gamintojas įdiegs Suse Linux Enterprise Desktop į 20 000 stalinių kompiuterių ir 2 500 serverių.

Labai įdomu tai, kad pranešimas padarytas tą pačią dieną, nuo kurios pirkėjai gali įsigyti naująją Microsoft operacinę sistemą Vista ir biuro programų paketą Office 2007.

Migruojant prie Windows Vista OS reikia didelio techninės įrangos atnaujinimo, reikalaujančio didelių išlaidų. Labai didelė kaina už abejotinas funkcijas. Akivaizdu, kad kompanijos nebėra aklos ir renkasi protingai. Galvojantys apie naująją Windows versiją, žvilgterėkite į <a href="http://www.novell.com/products/desktop/compare-to-vista.html">Novell SuSE Linux palyginimą su Vista</a> ir pasirinkite teisingai. Jūs irgi turite teisę rinktis.

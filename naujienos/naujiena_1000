<p>2009 m. balandžio 3-čią dieną, Vilniaus Adomo Mickevičiaus gimnazijoje (Kruopų g. 11, Vilnius) vyks seminaras 
visiems mokytojams bei švietimo darbuotojams, besinaudojantiems informacinėmis technologijomis, apie Laisvosios 
(atvirojo kodo) programinės įrangos bei kitų atvirųjų technologijų naudojimą švietimo srityje.</p>
<p>Seminaro metu bus trumpai pristatyta Atvirojo kodo ir Laisvosios programinės 
įrangos ideologija. Apžvelgsime galimybes naudoti LPĮ informacinių technologijų, tiksliųjų mokslų, muzikos ir kitų 
pamokų metu, bus pristatytos įvairių dalykų <a href="http://mokslui.akl.lt">laisvos mokomosios programos</a>. 
Taip pat bus pristatyta ir diegiama laisva, naudojimui Lietuvoje pritaikyta, operacinė sistema <a href="http://baltix.lt">Baltix GNU/Linux</a> 
bei kita, mokykloms skirta taikomoji programinė įranga ir edukaciniai žaidimai.</p>
<p>Seminaro metu pranešimus skaitys Informacinių technologijų mokytojai Andžej Miloš, 
<a href="http://mokslui.akl.lt">Jurgis Pralgauskis</a> bei 
<a href="http://lt.wikipedia.org/wiki/Baltix">Baltix GNU/Linux OS</a> kūrėjas Mantas Kraučiūnas.</p>
<p>Daugiau informacijos bei seminaro programa - <a href="http://akl.lt/projektai/?doc=seminarai.html#SEC8">čia</a>.</p>
<p>Populiariausių mokslui ir mokymuisi skirtų laisvųjų programų aprašymus (lietuvių, lenkų, rusų kalbomis) 
galite paskaityti svetainėje <a href="http://mokslui.akl.lt">http://mokslui.akl.lt</a>. Šioje svetainėje 
taip pat galite nemokamai atsisiųsti mokymuisi, švietimui, kūrybai bei darbui mokykloje, biure ir namuose 
skirtas laisvąsias programas</p>

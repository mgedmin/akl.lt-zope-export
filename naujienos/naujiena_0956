<p>Šiandien ėmė ir netikėtai startavo naujas AKL projektas pavadinimu <a href="http://planet.akl.lt">„Atviras kodas dienoraščiuose“</a>. :) Sugaišau tam didžiąją dalį šiandien darbo vietoje praleisto laiko, bet bent jau pasiekiau daugiau–mažiau žmoniškos išvaizdos. :)</p>

<p>Turbūt bent dalis jūsų žino planet principą — tai kažkas labai panašaus į LietBlogs. :) 
Kas 20 minučių atnaujinamoje svetainėje, kurios adresas <a href="http://planet.akl.lt">planet.akl.lt</a>, mes tikimės surinkti kuo daugiau lietuviškų blogų įrašų atviro kodo, laisvų programų ir panašia tematika.</p>

<p>Jei tik turite tokio tipo blogą ir norite, kad jo įrašai taip pat ten matytųsi — puiku! 
Greit greit palikite <a href="http://rq.lt/2007/03/27/naujas-akl-projektas-atviras-kodas-dienorasciuose/">čia</a> 
komentarą su RSS ar Atom kanalo nuoroda, savo vardu bei pavarde (arba pseudonimu, iš bėdos) 
ir, jei norite, savo nuotraukos ar avataro adresu. Geriausia, kad pastarasis būtų 65 taškelių 
pločio, o taip pat parašykite, ar norite, kad jis būtų kaskart imamas iš jūsų serverio, ar 
saugomas pas mus. Beje, jei rašote įvairiomis temomis, nepamirškite, jog kanalas turėtų pateikti 
ne visus įrašus, o tik susijusius su tema. Kitaip tariant, jis turėtų pateikti tik konkrečioms 
kategorijoms priskirtus įrašus.</p>

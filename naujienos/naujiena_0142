<p>www.omni.lt <a href="http://www.omni.lt/?i$9359_16009$z_134027">rašo</a>: „Vokietijos bendrovė <a href="http://www.suse.de">„SuSE Linux“</a> pranešė išleidžianti naują paketą „SuSE Linux Wine Rack“, kurio dėka „SuSE Linux 9.0 Personal“ ir „Professional“ paketų vartotojai gaus galimybę naudotis populiariomis „Windows“ OS skirtomis programomis ir žaidimais.<br>
Į „Wine Rack“ sudėtį įeina net keli emuliavimo programų paketai, leidžiantys naudotis „Windows“ programomis: antai „CrossOver Office 2.1“ suteiks galimybę naudotis „MS Office 2000“, „Office XP“ (išskyrus „Outlook 2002„), „Photoshop 7“, „Lotus Notes“ ir kt., o „CrossOver Plugin 2.1“ leis dirbti su „Microsoft“ formatų dokumentais standartinėse KDE ir „Gnome“ grafinėse aplinkose.<br>
Suderinamumą su „Windows OS“ skirtais žaidimais užtikrins paketas „WineX 3.1“, kuris suderinamas su daugeliu populiarių žaidimų, įskaitant „Max Payne“, „Half-Life“, „Civilization III“, „Sims“, „WarCraft III“, „BattleField 1942“, „Diablo 2“ ir kt.<br>
„SuSE Linux Wine Rack“ bus pradėtas pardavinėti gruodžio mėnesį, jis kainuos 46 eurus. „SuSE“ pabrėžia, kad įsigyti integruotą jos siūlomą „Windows“ suderinamumo sprendimą kur kas naudingiau, nei perkant reikiamus komponentus atskirai iš jų gamintojų. Antai vien „CrossOver Office“ kainuoja 60 JAV dol. “
</p>

<p>Praeitą savaitę pasirodė laisvos vaizdų apdorojimo programos 
<a href="http://www.gimp.org">„The GIMP“</a> 
(The GNU Image Manipulation Program) 2.0 versija. Tai didelis įvykis
savanoriams ir entuziastams, kūrusiems šią profesionalią versiją, ir
užbaigiantis trejų metų darbą. Tai pirmoji versija, kuri oficialiai
palaikoma ne tik „Unix“ tipo platformose, bet ir „MS Windows“ bei
„Macintosh OS X“.<br>
Spencer Kimball ir Peter Mattis 1995 metais pradėta kurti „GIMP“,
šiandien tapo brandi ir galinga programa. 2.0 versijoje yra dideli
vartotojo sąsajos patobulinimai, tad „GIMP“ tinka tiek paprastam, tiek
profesionaliam vartotojui. Taip pat pagerinta programos kūrimo bazė ir
atviro kodo bendruomenei bus paprasčiau pateikti naudingus pataisymus.<br>
Skaitykite <a
href="http://brix.gimp.org/files/presspack/pressrelease.pdf">pranešimą
spaudai</a> bei <a
href="http://brix.gimp.org/files/presspack/about.pdf">dokumentą</a>,
kuriame detaliau aprašomos naujos „GIMP“ programos savybės. Taip pat
galim atsisiųsti <a href="http://jimmac.musichall.cz/gimp2demos.php">video
prezentacijas</a>. Programą „GIMP“ 2.0 galite atsisiųsti iš
<a href="http://gimp.org/downloads/">čia</a>, „Windows“
operacinei sistemai - iš <a
href="http://www2.arnes.si/%7Esopjsimo/gimp/stable.html">čia</a>, o
lituanizavimo paketą „Windows“ aplinkai rasite AKL <a
href="http://ftp.akl.lt/incoming/vertimai/GIMP/gimp2.0pre4-lt.zip">ftp</a>
srityje.
</p>

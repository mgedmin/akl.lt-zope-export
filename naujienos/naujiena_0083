<p>Kompanija „Microsoft“ pareiškė savo susirūpinimą dėl didžiųjų Azijos šalių planų – Japonijos, Pietų Korėjos ir Kinijos – kurti savo operacinę sistemą, „Windows“ alternatyvą. Tokią iniciatyvą pareiškė Japonijos Prekybos ministras Takeo Chiranuma. Šiuo metu vyksta paruošiamieji darbai prieš oficialųjį šių klausimų svarstymą šalių vyriausybių lygmenyje.<br>
„Microsoft“ baiminasi, kad naujoji operacinė sistema, jei ji bus suskurta, bus privaloma valstybinių įmonių vartojimui. Tai, programinio giganto teigimu, kertasi su įstatymų reikalavimais dėl konkurencijos. „Mes norėtume, kad rinka spręstų, kas turi būti nugalėtoju programinės įrangos srityje“, - pareiškė Tomas Robertsonas, „Microsoft“ filialo dirbant su valstybinėmis struktūromis Tokijuje direktorius.<br>
Kaip teigiama, naujajai operacinei sistemai bus panaudotas vienos iš atvirųjų sistemų kodas. Japonijos Vyriausybė jau pasiruošusi šiam darbui skirti iki milijardo jenų (apie 86 mln. JAV dolerių). Naujos operacinės sistemos kūrimo priežastimis yra įvardijamos „Windows“ sistemos nepatikimumas, taip pat noras mažinti valdžios aparato priklausomybę nuo užsienio kompanijų, tokių kaip „Microsoft“. Bet „Microsoft“ savo ruožtu nesiruošia užleisti pozicijų ir derasi su Japonijos Vyriausybe dėl dalyvavimo „Microsoft“ programoje Government Security Program, kuri leis valstybiniams organams gauti priėjimą prie „Windows“ kodo užtikrinant jo patikimumą bei saugumą.<br>
Šaltinis: <a href="http://www.takas.lt">takas.lt</a>.
</p>

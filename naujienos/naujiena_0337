<p>2005-11-2 Lietuvos radijo laidoje „Žinių amžius“ pristatytas lietuviškoms reikmėms pritaikytas šriftas „Vytis“. Šis laisvas nemokamas šriftas yra alternatyva komercinei „Aistikai“ ir valstybiniui „Palemonui“. Šrifte yra visi lietuvių kalbos rašyboje naudojami simboliai, įskaitant kirčiuotas raides. Taip pat jame pirmą kartą atsirado žemaičių rašybai reikalingos „Ė ilgoji“ ir „ė ilgoji“ raidės. </p>

<p>Jo atsiradimą paskatino tai, kad atsirado poreikis turėti šriftą, kurį galima būtų  legaliai naudoti „Baltix“ operacinėje sistemoje, OpenOffice bei kitose įvairiose sulietuvintose programose. „Aistika“ nepriimtina todėl, kad tai komercinis šriftas, už kurį tenka mokėti. „Palemono“ kūrėjai teigia, kad šis šriftas yra dar nebaigtas, todėl nėra niekaip ir licenzijuojamas.</p>

<p>Šriftą gali laisvai ne tik tie, kuriems reikalingos specifinės, kituose šriftuose nesurandamos raidės, bet ir tie, kuriems reikalingas kokybiškas šriftas kiekvieną dieną - moksleiviams, studentams, dalykiniam susirašinėjimui. „Vytį“ pasistengta kurti maksimaliai derančiu su populiariu „Times New Roman“, todėl su „Vyčiu“ atsidarius dokumentą, sukurtą „Times New Roman“, išvaizda ir formatavimas neturėtų nukentėti.</p>   
<p>Šriftą rasite šiuo adresu: <a href="ftp://ftp.akl.lt/sriftai/Vytis/Naujas_Vytis/Vytis_1.002">
ftp://ftp.akl.lt/sriftai/Vytis/Naujas_Vytis/Vytis_1.002</a></p>

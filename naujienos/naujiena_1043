<p>Strateginio žaidimo „<a href="http://wesnoth.org/start/1.10/">Mūšis dėl Vesnoto</a>“ kūrėjų komanda didžiuodamasi išleido 1.10 versiją. 
Naujos laidos kūrimas bei tobulinimas truko beveik 2 metus. 
„Mūšis dėl Vesnoto“ – tai populiarus laisvas (atviro kodo) pažingsninės strategijos (ėjimai daromi paeiliui) ir taktikos žaidimas su fantastine tema ir vaidmenų žaidimo elementais.
Žaidimas išverstas į lietuvių, rusų, lenkų bei kitas kalbas, todėl jį žaisti gali ir nemokantys angliškai. 
„Mūšį dėl Vesnoto“ galima žaisti ir keliems žmonėms prie vieno kompiuterio, taip pat internetu, 
o pradedantiesiems ypač patiks įdomūs bei lengvai suprantami apmokymai (tutorial).</p>

<h2 id='game'>Kas naujo Wesnoth 1.10 laidoje</h2>

<div class='thumb tright'>
  <div><a href='http://wesnoth.org/start/1.10/images/start-1-full.jpg'>
<img src='http://wesnoth.org/start/1.10/images/start-1.jpg' alt='Vesnoto ekranvaizdis'/></a></div>
</div>

<p>„Google programavimo vasaros“ 2010 ir 2011 projektų dėka atsirado nauja planavimo
su interaktyvia lenta sistema, padedanti susikurti kovos planus vizualiai planuojant 
samdymą, judėjimą, atakas ir t.t. Ji netgi leidžia dalintis kuriamais planais su
sąjungininkais daugelio žaidėjų žaidime.</p>
<p>Buvo sukurti nauji vietovių tipai, o daugelis jau esamų buvo perpieštos ar
atnaujintos, įskaitant ugnikalnius, animuotą vandenį, naujus papuošimus ir
pilnai perpieštas pievas – Vesnoto mūšio laukas dabar daug gražesnis.</p>
<p>Daugelis dalinių, tokių kaip ropliai, dabar turi naujas stovėjimo
animacijas. Kartu su nauju animuotu vandeniu, tai padeda įkvėpti gyvenimą į
anksčiau beveik nejudantį mūšio lauką.</p>
<p>1.10 laidoje rasite visiškai perdarytą senosios <em>Šiauriečių</em> temos
versiją, taip pat du naujus takelius: <em>Mūšio epika</em> ir <em>Miško
šventovė</em>.</p>

<p>Sukurta nauja kampanija, <em>Negyvas vanduo</em>; joje žaidžiate jaunu
vandeniu – savo karalystės sosto įpėdiniu; jūsų užduotis yra atremti
zombių invaziją ir išgelbėti savo tautą.</p>
<p>Dauguma esamų kampanijų buvo daugiau ar mažiau atnaujintos ir
patobulintos. Pavyzdžiui, perrašytas <em>Pasakojimo apie du brolius</em>
siužetas, o keli <em>Vesmeros legendos</em> scenarijai perdaryti taip, kad
žaidimas būtų dinamiškesnis ir turėtų geresnę mechaniką.</p>

<h4 id='multiplayer'>Daugelio žaidėjų žaidimas</h4>

<p>Pridėta keletas naujų žemėlapių: <em>Eterio nasrai</em>, <em>Arkanklavos
citadelė</em>, <em>Tūkstančio geluonių įgula</em> ir
<em>Ugnikalnis</em>. Kiti žemėlapiai buvo atnaujinti ir pabalansuoti, 
pilnai išnaudojant naujus vietovių tipus.</p>

<h4 id='general'>Kiti patobulinimai</h4>

<p>Apšvietimo sistema dabar gali įvairias sritis apšviesti skirtingai, kad būtų
geriau parodyti paros laiko efektai, ir, pavyzdžiui,  urvus palikti tamsius
dienos bėgyje.</p>
<p>Kad padėtume jums greitai atpažinti sulėtintus dalinius, dabar jie
nuspalvinti žydrai.</p>

<p>Išsamesnę informaciją bei atsisiuntimus rasite 
<a href="http://wesnoth.org/start/1.10/index.lt.html">„Mūšio dėl Vesnoto“ 1.10 (ir ankstesnių laidų) apžvalga lietuviškai</a>.<br>
<a href="http://launchpad.net/~baltix-members/+archive">Baltix GNU/Linux saugyklose</a> jau yra „Mūšio dėl Vesnoto“ naujausia laida, 
todėl <a href="http://baltix.lt">Baltix operacinės sistemos</a> naudotojams užtenka <em>„Programų centre“</em> surasti <strong>wesnoth-1.10</strong> ir paspausti „Įdiegti“ :)</p>
<p>Ačiū visiems Wesnoth žaidimo kūrėjams bei vertėjams į lietuvių kalbą - Vytautui Šalteniui, Andriui Štikonai ir kitiems už pasiaukojamą darbą!</p>

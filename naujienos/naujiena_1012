<p><a href="http://mozilla-europe.org/lt/firefox/">„Mozilla Firefox 3.5“</a> pranoko visas interneto naršykles ir tapo populiariausia naršykle pasaulyje. 
Interneto tyrimų bendrovė „StatsCounter“ teigia, kad atvirojo kodo „Mozilla Firefox 3.5“ interneto naršyklė sugebėjo perimti IE7 rinkos dalį.</p>

<p>Iš atliktų tyrimų matosi, jog „Firefox 3.5“ pasaulinės rinkos dalis išaugo iki ~22 proc, o IE7 populiarumas nukrito iki ~21 proc. 
Viena iš „Internet Explorer 7“ naudotojų gretų retėjimo priežasčių - perėjimas prie laisvosios „Mozilla Firefox“ programinės įrangos, taip palaipsniui mažinant IE naudotojų gretas.</p>

<p>2009 metais išleista „Mozilla Firefox 3.5“ interneto naršyklė leidžia patogiausiai ir geriausiai naudotis šiuolaikiniu internetu. 
Naujosios savybės – privatusis naršymas, iškeliamos kortelės, adreso lauko patobulinimai, suderinamumas su atviraisiais garso bei vaizdo formatais ir pagerinta sparta – padės Jums mėgautis pažangiausiomis žiniatinklio svetainėmis.<br>
„Firefox 3.5“ – pirmoji interneto naršyklė, be papildomų programų gebanti atkurti atviraisiais formatais įrašytus vaizdo ir garso failus 
ir suteikianti svetainėms praktiškai neribotas galimybes pateikti informaciją raiškiai. 
Šiuolaikinei svetainei pateikus garso ir vaizdo įrašus atvirais formatais, Jūs juos galėsite matyti, nesisiųsdami jokių naršyklės papildinių ar kitos nuosavybinės programinės įrangos. 
Išsamią informaciją apie „Mozilla Firefox 3.5“ naujoves, patobulinimus ir kitas puikias savybes lietuvių kalba skaitykite <a href="http://mozilla-europe.org/lt/firefox/features/">mozilla-europe.org/lt</a></p>

<p><b>Šaltinis:</b> <a href="http://itnaujienos.lt">ITNaujienos.lt</a><br />
<b>Autorius:</b> Laurynas Čekanavičius</p>

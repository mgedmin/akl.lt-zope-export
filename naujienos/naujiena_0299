<p>Šį mėnesį Miuncheno miesto taryba pasirinko <a href=”http://www.softcon.de/”>”Softcon”</a> ir <a href=”http://www.gonicus.de/”>”Gonicus”</a> įmones, kurios tieks atvirojo kodo taikomąsias programas savivaldybės 14 tūkst. kompiuterių darbo vietose.<br>
Du vietos tiekėjai, laimėję tarptautinį konkursą, kurs, konfigūruos ir administruos atvirojo kodo programinę įrangą <a href=”http://www.debian.org/”>Debian GNU/Linux</a> platformai. Miesto taryba, įgyvendindama <a href=”http://www.muenchen.de/Rathaus/referate/dir/limux/89256/”>”LiMux”</a> iniciatyvą, nuo “MS Windows” migruos prie “Linux” operacinės sistemos. Pagal kontraktą bus sukurta ir specializuotų programų.<br>
Paskelbtam konkursui buvo pateikta nemažai pasiūlymų. Laimėjusios įmonės iki metų pabaigos sukurs prototipą. Migravimo projektą tikimasi baigti 2008-aisiais.<br>
2004 m. rugsėjį Miuncheno miesto taryba balsavo dėl “Linux” perkėlimo į visus 14000 kompiuterių darbo vietose. “LiMux” šiuo metu yra stambiausias viešojo sektoriaus atvirojo kodo migravimo projektas Europoje.</p>

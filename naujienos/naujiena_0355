<p>Šiandien buvo paskelbtas pirmasis GNU Bendrosios Viešosios Licencijos trečiojo varianto juodrašis. 
Šiuo metu labai dideliam skaičiui laisvųjų programų taikomai antroji versijai jau penkiolika metų - 
programavimo pasaulyje tai labai daug. <a href="http://www.gnu.org">GNU</a> siekia, kad naujosios versijos 
kūrime dalyvautų kuo daugiau laisvųjų programų kūrėjų iš viso pasaulio. Licenzijai skirtame <a href="http://gplv3.fsf.org/">
tinklalapyje</a> kiekvienas gali aptarti jam nepatinkančius punktus ir siūlyti pataisas.</p>

<p>Palyginus su ankstesne versija, naujojoje griežčiau apibrėžta išeities kodo savoka, stengiantis 
užtikrinti, jog turint šį kodą tikrai neiškils sunkumų iš jo sugeneruoti veikiančią programą. Kodo savoka 
dabar tiesiogiai apima taip pat ir įvairius šiame procese reikalingus programai skriptus ir specifines 
pagalbines programas, jei tokios naudojamos.</p>

<p>Naujojoje versijoje šią licenziją turinčios programos autorius taip pat turi teisę (bet ne pareigą) 
reikalauti:</p>

<ol>
  <li>Išsaugoti programoje esančius jos autorystę  ar kopijavimo teises nusakančius įrašus.</li>
  <li>Pašalinti iš platinamos programos jos pradinės autorystės įrašus ir laikytis šalies įstatymais 
numatytų joje naudojamo prekinio ženklo taisyklių. </li>
  <li>Reikalauti išsaugoti programoje esančias jos išeities kodo gavimo galimybes.
  <li>Jei vartotojas savo naudai kelia programinės įrangos patento ieškinį prieš autoriaus parašytoje 
programoje (ar jos vėlesnėse kitų keistose versijose) naudojamą algoritmą, šios programos autorius 
turi galimybę atimti tokiam vartotojui (ir glaudžiai su juo susijusiems kitiems vartotojams) 
teisę naudotis tąja programa.</li>
</ol>

<p>Nauja GPL versija bus svarstoma ne mažiau kaip metus ir greičiausiai šis pirminis variantas bus 
gana rimtai papildytas ir pakeistas.</p>

<p>Šios žinutės turinys gali būti platinamas be apribojimų (public domain).</p>

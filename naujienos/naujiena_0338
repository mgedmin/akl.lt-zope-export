<p>Sveiki GIMP mylėtojai ir entuziastai!  Kaip ir buvo viešai (deja, ne plačiai) skelbta, spalio 9d. vakare kanale #gimp (Aitvaro tinkle, irc.data.lt) įvyko GIMP naudotojų susibėgimas (angl. hackfest ), kuriuo buvo tikimąsi kažką padovanoti GIMP projektui 10-ies metų jubiliejaus proga ( <a href="http://zygis.gotdns.org">Žygimantas</a> skelbdamas datą sumaišė jubiliejaus datą, kuri iš tikro yra lapkričio 21 d.). </p>

<p>Susibėgimas nenuvylė, buvo atgaivinti ir naujos <a href="http://gimp.akl.lt">gimp.akl.lt</a> svetainės kūrimo darbai, pastatytas pagrindas. Tikimąsi, kad šios naujosios svetainės pagalba bendruomenės dalyvavimas apskritai pakeis šio projekto vystymosi eigą. Bet tai žinoma ne dėl svetainės, o dėl Jūsų! Taip pat buvo toliau gerinamas GIMP vertimas į lietuvių kalbą bei pradėta rašyti nauja, nepanaši į ankstesnes, pamoka, kuria greitai turėtume išvysti <a href="http://gimp.akl.lt">gimp.akl.lt</a> svetainėje.</p>

<p>Šis puikus vakaras įkvėpė mus daryti tokius susibėgimus daug dažniau. Sekite naujienas, kitą kartą mes lauksime ir Jūsų!</p>

<p>Paimta iš <a href="http://gimp.akl.lt">gimp.akl.lt</a>

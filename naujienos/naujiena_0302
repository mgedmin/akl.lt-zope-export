<p>2005 m. gegužės 20 d. planuojama baigiamoji PHARE 2002 Bendradarbiavimo abipus sienos Baltijos jūros regione programos finansuojamo <a href="http://www.akl.lt/phare">projekto</a> konferencija, į 
kurią pakviesime savivaldybių informacinių technologijų sritį kuruojančius 
vadovus bei administracijų direktorius, taip pat - 
apskričių viršininkų administracijų vadovus ir informacinių technologijų sritį 
kuruojančius vadovus bei valstybinių institucijų informacinių technologijų padalinių vadovus. 
Konferencijoje galės dalyvauti visi, kuriems aktuali konferencijos tema.<br>
Konferencijoje bus pateikti PHARE 2002 finansuojamo atvirųjų standartų 
ir atvirojo dokumento formato pilotinio projekto rezultatai, 
rekomendacijos viešojo administravimo institucijoms bei gairės tolimesnei veiklai. Pranešimus skaitys ekspertai bei valstybinių institucijų atstovai, 
Vilniaus miesto savivaldybė pristatys savo patirtį rengiant ir 
įgyvendinant elektroninės savivaldos projektus.<br>
Konferencijos metu visoms Lietuvos savivaldybėms bus dalijamas 
<a href="http://www.akl.lt/projektai/?doc=vartotojo_vadovas.html">
„Atvirųjų standartų vartotojo vadovas“</a>, skirtas savivaldybių darbuotojams, 
rengiantiems viešąją informaciją ir dokumentus bei IT specialistams, 
aptarnaujantiems kompiuterines sistemas. Vadovas neabejotinai bus naudingas 
ir kitų institucijų valstybės tarnautojams.<br>
Detalesnė informacija apie konferenciją bus publikuojama 
<a href="http://www.akl.lt/projektai/?doc=seminarai.html#SEC6">čia</a>. Jau dabar galima registruotis 
į renginį. Registracijos formą rasite 
<a href="http://www.akl.lt/projektai/?doc=registracija.html">čia</a>.
</p>

<strong>Kas tai yra Joomla!?</strong><br>Joomla! yra pasaulyje pripažinta turinio valdymo sistema (TVS), kuri padės Jums kurti internetinius tinklapius ir kitokias galingas internetines aplikacijas. Geriausia yra tai, jog Joomla! yra atviro kodo, visiškai nemokama ir prieinama kiekvienam.<br><br><strong>Joomla! panaudojimas</strong><br>Joomla! yra naudojama visame pasaulyje nuo paprasto, asmeninio tinklapio, iki sudėtingų korporacinių internetinių aplikacijų. Štai tik keletas jos pritaikymo sričių:<br>•Korporaciniai internetiniai tinklapiai ar portalai<br>•Internetinė prekyba<br>•Smulkaus verslo portalai<br>•Ne pelno siekiantys ir organizaciniai portalai<br>•Vyriausybinės aplikacijos<br>•Korporacijų vidaus ir išorės valdymas<br>•Mokyklų ir bažnyčių tinklapiai<br>•Asmeniniai ar šeimos tinklapiai<br>•Bendruomenės organizavimo portalai<br>•Žurnalai ir laikraščiai<br>•galimybės tiesiog neribotos… <br>Su Joomla! galima ypatingai lengvai valdyti kiekvieną Jūsų tinklapio aspektą, pradedant nuo naujienų ar paveikslėlių įdėjimo ir baigiant produktų atnaujinimais ar internetinėmis rezervacijomis.<br> <br><strong>Joomla! vartotojams</strong><br>Pagrindinis Joomla! paketas net ir ne programuotojams yra labai lengvai įdiegiamas. Dauguma žmonių visiškai neturi problemų su programos įdiegimu ir paleidimu, juolab jog naujokams yra daug pagalbos šaltinių. Joomla! turi augančią bei aktyvią bendruomenę, kurią forumuose sudaro daugiau nei 40,000 draugiškų vartotojų bei kūrėjų, kurie visuomet pasiryžę padėti.<br>Kai tik Joomla! yra įdiegta ir paleista, tuomet yra visiškai paprasta net netechniniams vartotojams sukurti ar redaguoti turinį, atnaujinti paveikslėlius ar valdyti svarbią informaciją, nuo kurios priklauso Jūsų organizacijos veikla. Kiekvienas gali lengvai išmokti valdyti Joomla! Tinklapį.<br>Galite <a href="http://demo.joomla.org/">išmėginti paprastą demonstraciją</a>, kuri padės Jums suprasti, kas tai yra Joomla!<br> <br><strong>Išplečiant Joomla! galimybes</strong><br>Pagrindinis Joomla! paketas puikiai tinka visiškai valdyti Jūsų tinklapį. Bet daugeliui žmonių tikrasis Joomla! veidas atsiskleidžia panaudojant karkasą, kuris leidžia tūkstančiams kūrėjų visame pasaulyje kurti galingus priedus ir papildymus, taip dar labiau praplečiant Joomla! galimybes. Štai tik keletas iš šimtų prieinamų papildymų pavyzdžių:<br>•Dinaminiai formų kūrimo įrankiai<br>•Verslo ar organizacijų katalogai<br>•Dokumentų valdymas<br>•Paveikslėlių ir multimedia galerijos<br>•Elektroninė komercija ir prekių krepšelių varikliai<br>•Forumai ir pokalbių programinė įranga<br>•Kalendoriai<br>•Blog'inimo įrankiai<br>•Vartotojų ir tinklo apkrovimo analizavimo įrankiai<br>•El. pašto naujienos<br>•Duomenų kaupimo ir pranešimo įrankiai<br>•Logotipų reklamavimo sistemos<br>•Prenumeratos paslaugos<br>•ir daug daug daugiau...<br>Daugiau pavyzdžių galima rasti vis didėjančiame <a href="http://extensions.joomla.org/">Joomla! papildymų skyriuje</a>. Pasiruoškite būti priblokšti beribių papildymų paketų, kuriuos sukūrė aktyvi ir vis didėjanti kūrėjų bendruomenė!<br> <br><strong>Joomla! kūrėjams</strong><br>Daugeliui kompanijų ar organizacijų įprastų Joomla! ar papildymų galimybių nepakanka. Tačiau Joomla! siūlo galingą karkasą, kuris leidžia lengvai kurti sudėtingus papildymus, kurie praplečia Joomla! galimybes. Panaudojant branduolio karkasą, kūrejai gali kurti:<br>•Integruotas elektroninės komercijos sistemas<br>•Inventoriaus kontroliavimo sistemas<br>•Duomenų raportavimo įrankius<br>•Įvairius produktų katalogus<br>•Sudėtingą verslo valdymą<br>•Rezervavimo sistemas<br>•Komunikavimo įrankius<br>•Aplikacijų sujungimus (tiltus)<br>•ar bet kokias kitas aplikacijas, atitinkančias unikalų poreikį… <br>Jei Jūsų kompanija ar organizacija samdo atskirą Joomla! kūrėją ar kuria programinę įrangą naudodamiesi Joomla! karkasu, tai Jūs visa tai kuriate ant atviros platformos, kuri nepririša Jūsų prie konkretaus programuotojo ar nuosavos, uždaros aplikacijos.<br>Galite sužinoti daugiau apie <a href="http://dev.joomla.org/">kūrimą panaudojant Joomla! karkasą</a>. Visas Joomla! grožis yra tame, jog Jūs galite priderinti karkasą ir vartotojo sąsają prie savo vartotojų poreikių ir atvaizduoti tai paprastoje ir galingoje aplinkoje.<br><br><strong>Tai kaip gi gauti?</strong><br>Jokių rūpesčių. Joomla! yra nemokama, atvira ir prieinama visiems pagal GPL licenciją. Joomla! nelaiko savęs tobula ir negali pažadėti atitikti kiekvieno reikalavimus. Tačiau daugeliui internetinių aplikacijų tai yra puiki išeitis. Su kiekvienu programos atnaujinimu yra kuriamos naujos galimybės, o su nepakartojamos vartuotojų bendruomenės patarimais ir pagalba planuojama šią apdovanotą TVS plėsti bei tiekti ir toliau. <br><strong>Sukurtas lietuviškas JOOMLA palaikymo tinklalapis <a href="http://lithuanianjoomla.com/l=">Lithuania Joomla</a> ir jo forumas <a href="http://www.forumas.lithuanianjoomla.com/">Lithuania Joomla forumas</a>, kur yra visa pagalba ir priedai.</strong>

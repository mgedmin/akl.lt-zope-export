<p>Tęsiant <a href="http://www.gnome.org">GNOME</a> leidimų ciklo tradiciją, po pusės metų tobulinimo, tiksliai laiku, lyg šveicariškas laikrodis, naujasis Linux ir Unix operacinių sistemų grafinės darbo aplinkos GNOME leidimas <a href="http://www.gnome.org/start/2.16/notes/lt/index.html">GNOME 2.16</a> jau čia!.</p>
<p><a href="http://www.gnome.org/start/2.16/notes/lt/index.html">GNOME 2.16</a> tai naujausia <a href="http://www.gnome.org">GNOME</a> darbo aplinkos versija. <a href="http://www.gnome.org">GNOME</a> yra populiari, daugiaplatformė darbo aplinka Linux™, UNIX™ bei kitoms platformoms. Paremta Laisva ir Atvirojo Kodo programine įranga, <a href="http://www.gnome.org">GNOME</a> kompiuterių naudotojams suteikia visus dažniausiai naudojamus įrankius, kokių jie gali tikėtis šiuolaikiškoje grafinėje kompiuterių aplinkoje, o programinės įrangos kūrėjams - lanksčią ir galingą platformą.</p>
<p>Šiame leidime, kaip visada, daug ištaisytų klaidų bei patobulinimų, be to, šis leidimas tai pirmasis žingsnis žengiant į dar neregėtų vizualių efektų darbo aplinkose amžių. Nekantriausieji gali visa tai jau išbandyti.</p>
<p>Išsamiai apie visus pakeitimus galite skaityti <a href="http://www.gnome.org/start/2.16/notes/lt/index.html">GNOME 2.16 leidimo apžvalgoje.</a></p>
<p>Naująją versiją naudotojai galės greitai išbandyti gan greitai pasirodysiančiose <a href="http://www.ubuntu.lt">Ubuntu</a> bei AKL gaminamoje <a href="http://www.akl.lt/wiki/Distribucija">Baltix GNU/Linux</a> OS. Pastarosios naujausią versiją galima bus gauti <a href="http://www.infobalt.lt">Infobalt</a> parodoje AKL stende.</p>

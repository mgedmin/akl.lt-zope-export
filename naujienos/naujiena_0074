<p>Kompanija <a href="http://www.ximian.com/">„Ximian“</a>, kurios įkūrėjas ir vadovas yra „Gnome“ grafinės vartotojų bei programuotojų aplinkos kūrėjas Miguel de Icaza neseniai išleido antros kartos grafinę vartotojo aplinką „Linux“ operacinei sistemai - „Ximian Dekstop 2“.<br>
„XD2“ - tai intuityvi, glaudžiai integruota „Linux“ grafinė vartotojo aplinka verslui, sukurta „Gnome 2“ pagrindu. Ją sudaro patobulintų „Linux“ programų („OpenOffice“, „Evolution“, „Mozilla“, „Red-Carpet“, „Nautilus“ ir t.t.) rinkinys, suderintas darbui „Linux“ ir „Windows“ tinkluose bei palaikantis visus paplitusius bylų formatus.<br>
„Ximian Desktop 2“ galima įdiegti į „Red Hat“ 7.3, 8.0 bei 9 versijų, „SuSE 8.2“ ir „Debian GNU/Linux“ distribucijas. Įdiegimas į „Red Hat“ ir „SuSE“ distribucijas aprašytas <a href="http://www.ximian.com/products/desktop/download.html">čia</a>, įdiegimas į „Debian“ - <a href="http://lists.debian.org/debian-gtk-gnome/2003/debian-gtk-gnome-200308/msg00312.html">čia</a>.<br>
Daugiau informacijos <a href="http://www.ximian.com/">www.ximian.com</a> bei pranešimuose <a href="http://www.ximian.com/about_us/press_center/press_releases/index.html?pr=xd2_announce">1</a> ir <a href="http://www.ximian.com/about_us/press_center/press_releases/index.html?pr=novell">2</a>.
</p>

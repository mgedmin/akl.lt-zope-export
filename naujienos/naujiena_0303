<p>Kaip tikriausiai žinonte, artėja atomazga ilguose ginčuose dėl Europos 
Sąjungos programinės įrangos patentų direktyvos. Europos Komisija ir kai 
kurie ES Tarybos nariai "prastūminėja" tekstą, kuris leistų patentuoti 
kompiuterių programas; tokių patentų jau išduota Europoje per 30000, tad 
įteisinus tokius patentus, tektų mokėti "duoklę" didžiosiom JAV/Japonijos 
korporacijom ir maldauti jų sutikimo, norint rašyti ar naudoti net savo pačių 
sukurtas programas.</p>

<p>Europos Parlamentas dar turi šansą pakeisti arba atmesti šią direktyvą, bet 
turime įtikinti europarlamentarus, kad mums PĮ patentų nereikia. Tam ypač 
svarbūs Lietuvos verslininkų ir įmonių vadovų balsai.</p>

<p>Kviečiame Jus paremti asociacijos "Atviras kodas Lietuvai" (AKL) poziciją, 
kurioje AKL griežtai pasisako prieš PĮ patentus. Tą galite greitai padaryti 
mūsų parengtoje Interneto svetainėje:
<a href="http://www.akl.lt/parasai">www.akl.lt/parasai</a></p>

<p>Ten rasite ir mūsų argumentaciją bei nuorodas į informaciją Internete apie PĮ patentų problemą.</p>

<p>Jūsų nuomonę AKL perduos Lietuvos europarlamentarams, Seimo nariams ir 
atsakingoms ministerijoms.</p>

<p>Taip pat savo svetainėje galite <a href="http://moodle.projektas.lt/pries_PI_patentus/banneriai_platinimui.html">įdėti bannerį su nuorodą</a> į šitą svetainę.</p>

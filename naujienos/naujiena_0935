<p>Atviro kodo bei laisvosios įrangos pasaulis sveikina Sun Microsystems apsisprendimą pateikti visus 
populiarios java programavimo sistemos išeities kodus su GPL licenzija. „Manau, jog Sun prisidėjo prie 
laisvosios įrangos kūrimo daugiau nei bet kuri kita kompanija ar bendruomenė.“ - teigia GPL licencijos autorius 
Ričardas Stalmanas. „Ji elgiasi kaip tikras lyderis. Ji yra pavyzdys, kuriuo, aš viliuosti, seks kiti.“</p>

<p>Java ilgą laiką buvo kritikuojama kaip „nelaisva“ kalba, kuria parašytos programos galėjo veikti tik kartu 
su nemokamai platinamomis, tačiau pagal licenzijas atvirajam kodui nepriklausančiomis pagalbinėmis bibliotekomis. 
Ne kartą ją buvo siūloma kur įmanoma keisti C, Python ar kitomis „tikrai laisvomis“ alternatyvomis. 
Vėliau išsivystė alternatyvūs projektai (GNU Classpath, Apache Harmony), kurių kuriamų java vykdymo sistemų 
kokybė šiuo metu priartėjo prie tinkamos plačiam praktiniam naudojimui. Tikėtina, jog šių projektų atviro 
kodo pasauliui dar prireiks atviru kodu pakeisti toms Sun Microsystems java dalims, kurių pateikti atviro 
kodo forma Sun neturi galimybės, nes jas ji pati pirko kitur.</p>

<p>Sun atveria ne tik „standartinę“ J2SE, bet ir sudėtingiems tinklalapiams skirtą J2EE bei mobilioms sistemoms 
skirtą J2ME bibiliotekas.</p>

<p>Nuorodos:</p>
[1] <a href="http://www.fsf.org/licenses/gpl.html">„GNU General Public License“</a>
<br />[2] <a href="http://www.sun.com/2006-1113/feature/story.jsp">„Sun Opens Java“</a>
<br />[3] <a href="http://www.gnu.org/philosophy/java-trap.html">„Free But Shackled — The Java Trap“</a>
<br />[4] <a href="http://www.gnu.org/software/classpath/">„GNU Classpath“</a>

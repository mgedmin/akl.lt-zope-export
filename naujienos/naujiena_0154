<p><a href="http://www.infoteka.lt">„Infotekos“</a> naujienose rašoma: „Didžiausias Japonijos mobiliojo ryšio operatorius „NTT DoCoMo“ rengiasi nuo kitų metų vidurio pasiūlyti savo klientams trečiosios kartos (3G) mobiliojo ryšio telefonus su operacine sistema, sukurta „Linux“ pagrindu.<br>
Didžioji dalis „Linux“ programų platinama su atviro kodo licencijomis, tad gali būti nemokamai kopijuojamos, keičiamos ir įdiegiamos. Kai kurios kompanijos renkasi „Linux“ sprendimus vietoj komercinių „Microsoft“ produktų norėdamos sumažinti produktų savikainą.<br>
„NTT DoCoMo“ jau pateikė mobiliųjų telefonų gamintojams aparatų su „Linux“ sistema specifikacijas, tačiau, kaip sakė kompanijos atstovas, nesirengia „Linux“ brukti per prievartą: ir toliau klientams bus siūlomi telefonai tiek su „Microsoft“, tiek su kitų kompanijų komercine įranga.<br>
Kompanija NEC, kurios aparatus „NTT DoCoMo“ naudoja daugiausia, smartfonus ir mobiliuosius telefonus su „Linux“ žada pradėti tiekti kitų metų gale“.<br>
Šaltinis: <a href="http://www.infoteka.lt/index.php?name=rodyti2&id=1131&kat_id=1">www.infoteka.lt</a>. Apie tai rašo ir <a href="http://www.omni.lt/?i$9359_16009$z_136159">www.omni.lt</a>.
</p>

<p>2006 gegužės 2 d. universalusis atviras biuro dokumentų formatas - 
<a href="http://en.wikipedia.org/wiki/OpenDocument">OASIS OpenDocument (ODF)</a>
buvo patvirtintas kaip tarptautinis ISO standartas "ISO/IEC 26300". Prieš metus 
OpenDocument buvo patvirtintas kaip standartas ir tarptautinės verslo standartų organizacijos OASIS.</p>

<p>OpenDocument biuro dokumentų formatą naudoja ir palaiko daug smulkių bei stambių PĮ gamintojų – 
SUN, IBM, Novell, Intel, Adobe, Google, Oracle, Corel ir t.t.,
taip pat dauguma laisvos biuro programinės įrangos gamintojų savo programinėje įrangoje,
tame tarpe:</p>
<ul>
  <li><a href="http://www.openoffice.lt">OpenOffice.org</a> (nuo versijos 1.1.5),</li> 
  <li><a href="http://www.abiword.org">AbiWord</a> (nuo 2.4), </li> 
  <li><a href="http://www.gnumeric.org">Gnumeric</a> (nuo 1.6), </li> 
  <li><a href="http://www.koffice.org">KDE KOffice</a> (nuo 1.4), </li> 
  <li><a href="http://visioo-writer.tuxfamily.org">Visioo Writer</a>, </li> 
  <li><a href="http://www.scribus.net">Scribus</a> (nuo 1.2.2), </li> 
  <li><a href="http://ez.no/community/contribs/import_export/oasis_open_document_extension">eZ publish</a>,</li> 
  <li><a href="http://www.docmgr.org">DocMgr</a>.</li> 
</ul>
<p> Taip pat nemažai nuosavybinių biuro programų palaiko OpenDocument, tame tarpe SUN StarOffice (nuo 8.0), 
IBM Workplace, Google Writely, 602Office 2, SoftMaker's TextMaker ir daug kitų, žr.: 
<a href="http://en.wikipedia.org/wiki/List_of_applications_supporting_OpenDocument">www.wikipedia.org/wiki/OpenDocument#Application_support</a> 
bei <a href="http://opendocumentfellowship.org/Applications/">www.opendocumentfellowship.org/Applications</a>.</p>

<p>Universalusis OpenDocument biuro dokumentų formatas, kuris jau yra oficialus tarptautinis ISO standartas - 
tai šiuolaikiška ir nepriklausoma alternatyva pasenusiems ir nestandartizuotiems nuosavybiniams Microsoft 
Office biuro dokumentų formatams (.doc, .xls ir t.t.), kurie, šiuo metu, daugiausia naudojami Lietuvoje.</p>

<p>Šis formatas turi daugiausia galimybių iš visų (ir atvirų ir uždarų) biuro dokumentų formatų, tame tarpe 
ir skaitmeninio parašo palaikymą. Kiekviena Lietuvos valstybės ar savivaldos institucija turėtų naudoti 
ISO standartu tapusį atvirajį OpenDocument formatą pateiktama ar priimdama dokumentus viešai - 
taip elgtis jas įpareigoja <a href="http://openoffice.lt/oo/nuorodos/lietuvos_respublikos_teises_gauti_informacija_is_valstybes_ir_savivaldybiu_instituciju_ir_istaigu_istatymas">
Lietuvos Respublikos teisės gauti informaciją iš valstybės ir savivaldybių institucijų ir įstaigų įstatymas</a>.</p>

<p>6 mėnėsius trukęs OpenDocument ISO standartizavimo procesas baigėsi balsavimu, kuriame dalyvavo daug IT 
kompanijų ir nei vienas nebalsavo prieš OpenDocument formato tapimą tarptautiniu ISO standartu.
http://www.consortiuminfo.org/standardsblog/article.php?story=20060503080915835</p>

<p>Ateinant naujiems metams, visi kuriame naujus planus, norime kažkuo patobulėti.
Visuomeninė organizacija „Atviras kodas Lietuvai“ kviečia naujaisiais metais pamėginti atsisakyti piratinių programų ir skelbia akciją:</p>
<p align="center"><b>Laisviems žmonėms – laisvos programos!</b></p>

<p>Vieša paslaptis, kad dauguma nevyriausybinių organizacijų naudoja nelegalias kompiuterių programas. Už jas susimokėti jos dažniausiai neturi lėšų. Jei Jūs norėtumėte (bent iš dalies) legalizuoti savo programaų ūkį nemokamai ir rastumėte tam bent dieną laiko, mes esame nusiteikę Jums padėti.</p>

<p>Laisvos (atviro kodo) programos – tai dažniausiai visuomeniniais pagrindais kuriamos programos, kuriomis naudotis ir prie kurių kūrimo prisidėti  gali kiekvienas (netgi nebūdamas programuotoju). Šias programas <a href="http://atviraskodas.ivpk.lt">rekomenduoja</a> ir informacinės visuomenės plėtros komitetas.</p>

<p>Ar žinote, kad nuo 2003 yra Lietuvai adaptuota laisvoji operacinė sistema <a href="http://baltix.akl.lt">Baltix GNU/Linux</a>? 2005 spalį pasirodė gerokai patobulinta Baltix versija su programų paketu, pilnai pakankamu eiliniam vartotojui. Daugumą šio paketo programų galima naudoti ir Windows operacinėje sistemoje: svarbiausios iš jų – <a href="http://www.openoffice.lt">OpenOffice.org</a> kaip alternatyva Microsoft Office bei internetui skirtu programų paketas <a href="http://www.mozilla.org">Mozilla</a>. Yra paruoštas <a href="http://atviraskodas.ivpk.lt/CD/CD2005/Knygos/Knyga1-OOO2.pdf">išsamus lietuviškas OpenOffice aprašymas</a>. Trumpus laisvų programų aprašymus galite rasti <a href="http://www.akl.lt/programos">www.akl.lt/programos</a>. Be to, apie 80% internetinių svetainių dabar kuriama atviro kodo <a href="http://opensourcecms.com/">internetinių sistemų</a> pagrindu.<br/>
Jei kyla klausimų dėl laisvų programų, visada galite pasikonsultuoti <a href="http://forumai.akl.lt">http://forumai.akl.lt</a>.</p>

<p>Norintiems šias programas išbandyti, o dar geriau, nusiteikusiems jų pagalba legalizuoti savo programų ūkį, AKL atstovai gali pravesti seminarą ar seminarų ciklą sausio/vasario mėnesiais Kaune arba Vilniuje. Pademonstruosime, kad jomis naudotis nė kiek ne sunkiau negu įprastomis Windows programomis. Susidomėję šia akcija <a href="mailto:info@akl.lt">kreipkitės</a>.

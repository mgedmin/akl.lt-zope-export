<p>Kanalas BBC World TV gegužės 10 dieną pradėjo rodyti dviejų serijų dokumentinį filmą „Kodo laužytojai“ (Code Breakers), skirtą laisvai programinei įrangai. Filmas parodys, kaip neturtingos šalys naudoja laisvą PĮ vystymuisi. Po numatytų 10 transliacijų per BBC, dokumentinį filmą bus leidžiama laisvai platinti visame pasaulyje. Apie tai rašoma pranešime spaudai, parengtame Azijos – Ramiojo vandenyno vystymosi informacinės programos, įeinančios į JTO (UNDP-APDIP) vystymosi programą.</p>

<p>„Kodo laužytojų“ autoriai papasakos žiūrovams apie Afrikos mokyklų kompiuterizaciją ir išėjimą į internetą, Ispanijos kaimų sujungimą, taip pat laisvos PĮ panaudojimą vėžlių veisimui Galapagų salose bei Šri Lankos nelaimių likvidacijos darbų valdymui.</p>

<p>Filmo kūrimo metu filmavimo grupei teko aplankyti tuziną pasaulio šalių bei susipažinti su laisvos PĮ panaudojimu kiekvienoje iš jų. Taip pat jie tyrė šalių kultūrinių ypatybių poveikį laisvai programinei įrangai ir analizavo ryšį tarp laisvų programų naudojimo bei kompiuterinio piratavimo lygio sumažėjimo.</p>

<p>Laisva programinė įranga tradiciškai išleidžiama su atviru išeities kodu, kurį galima naudoti, tirti, keisti ir platinti beveik be jokių apribojimų. Nors šiai koncepcijai jau daugiau nei 20 metų, filmo režisieriaus Robert Lamb nuomone, laisva PĮ mažai skleidžiama, nes jos vystymu neužsiima jokia konkreti organizacija.</p>

<p>Kuriant filmą prisidėjo Tarptautinis atviro kodo tinklas (IOSN), UNESCO bei daugybė kitų tarptautinių organizacijų.</p>

<p>Susiję saitai:
<br>
<a href="http://www.apdip.net/news/fossdoc">Coming Soon: The Code Breakers – a BBC World Documentary on FOSS and Development</a>
<br>
<a href="http://www.apdip.net/news/eventatwsisvdo">DVD - Software for Development: Is Free/Open Source Software the Answer?</a>
<br>
<a href="http://www.iosn.net/foss-primers/">FOSS e-Primer Series</a>
<br>
<a href="http://www.apdip.net/news/openictecosystems">Roadmap for Open ICT Ecosystems</a>
<br>
<a href="http://www.apdip.net/elibrary">All APDIP e-Resources</a>
<br>
<a href="http://www.iosn.net/">The International Open Source Network</a> (IOSN)
<br>
<a href="http://www.idrc.ca/">The International Development Research Centre</a> (IDRC)
<br>
<a href="http://www.unesco.org/">UNESCO</a>

<br>
<p>Šaltinis: <a href="http://lenta.ru/news/2006/05/11/foss/">http://lenta.ru/news/2006/05/11/foss/</a>

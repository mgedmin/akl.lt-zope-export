<p>Spalio 23 d. „Infobalt 2003“ Spaudos centre spaudos konferencijoje pristatyta „GNU/Linux“ operacinė sistema „Baltix-Knoppix“ ir „Smaltijos“ leidyklos atmintinė „Pažintis su Linux“. Taip pat pristatytos ir kitos šiais metais „Smaltijos“ leidyklos parengtos knygos: biuro programų paketui „OpenOffice“ (knyga ir atmintinė), „Linux grafinė aplinka KDE 3.0“ (knyga ir atmintinė), „Linux sistemos administravimas“, „PHP 4 vadovas“, „MySQL 4 vadovas“, „Pažintis su Linux“. Konferencijoje dalyvavo: Mantas Kriaučiūnas, visuomeninės organizacijos „Atviras kodas Lietuvai“ viceprezidentas, ir Aivaras Kirejevas, „Smaltijos“ leidyklos vyriausiasis redaktorius.
</p>

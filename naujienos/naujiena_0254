<p>Atviro kodo knygų lentyna lietuvių kalba pasipildė dar vienu „Smaltijos“ leidyklos išverstu leidiniu - „Nuo „Windows“ prie „Linux“ (autorius Chuck Easttom). Kaip rašo leidėjai, knyga yra skirta „Windows“ vartotojui, norinčiam pereiti prie „Linux“. „Tai reiškia, jog knyga parašyta manant, kad nesate susipažinę su „Linux“ sistema. Tačiau nors ir galite būti „Linux“ naujokas, tariama, kad „Windows“ sistema jums ne naujiena ir esate patyręs „Windows“ vartotojas. Tikriausiai skyrėte šiek tiek laiko eksperimentams „Windows“ sistemoje, keitėte nuostatas valdymo skydelyje, ekrano skiriamąją gebą ir diegėte naują aparatinę įrangą.<br>
Šios knygos tikslas – paimti tai, ką jau žinote kaip prityrę „Windows“ vartotojai ir pritaikyti tas žinias „Linux“ sistemai, taip padarant iš jūsų nusimanantį „Linux“ vartotoją. Dažnai bendros „Linux“ sąvokos bus susietos su analogiškomis „Windows“ sąvokomis, taip padedant „Windows“ vartotojams išmokti dirbti „Linux“ sistemoje.“
</p>

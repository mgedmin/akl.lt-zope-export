<p>Balandžio 17 dieną Biržų „Saulės“ gimnazijoje vyko laisvų atvirojo kodo 
programų <a href="http://www.akl.lt/projektai/?doc=InstallFest.html#SEC8">Diegimo šventė</a>, kurią organizavo ir dalyvius surinko gimnazistas 
<a href="mailto:gintas@birzai.com">Gintas</a>. „Diegynėje“ dalyvavo virš dešimties dalyvių, dauguma jų - Biržų moksleiviai. Atsineštuose kompiuteriuose 
jie diegėsi „Linux“ distribucijas „Baltix-Knoppix“ bei „Fedora“.<br>
Kadangi „Linux“ diegimas ir konfigūravimas kompiuteriuose vyko sėkmingai, todėl 
renginiui pasibaigus turėjome laiko pasižvalgyti po pačius Biržus. Už gidą pabuvęs Gintas aprodė mums Biržų pilies įtvirtinimus ir juose 
esančius Radvilų rūmus bei Tiškevičiaus dvarą, ilgiausią tiltą per ežerą ir Karvės olą.<br>
Netrukus įdėsime ir nuotraukas.
</p>

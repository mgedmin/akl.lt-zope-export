<p>Prieš porą mėnesių
pasirodė nauja „Linux Mandrake“ versija. Jau dešimtoji. Šiuo metu iš
<a href="http://www.mandrakesoft.com/">„Mandrake“</a> svetainės ir
„veidrodinių“ tinklalapių jau galima atsisiųsti ir oficialiąją
„Mandrake 10“ versiją, kurioje
ištaisyta dalis klaidų. Ji užima 4 CD.<br>
„Mandrake 10“ supaprastintas pats diegimo procesas – tereikia įdėti
pirmą diską, o toliau pasiūlymus pateiks diegimo vadovas. „Mandrake“ palaiko
lietuvių kalbą, puikiai atpažįsta kompiuteryje esančius įrenginius.
Didelę įtaką darbui turi 2.6 serijos „Linux“ branduolys. Galima
pasirinkti KDE, „Gnome“ ir „IceWM“ grafines aplinkas.
Tik įdiegus „Mandrake“, yra galimybė žiūrėti įvairių formatų video,
klausytis mp3 formatu įrašytos muzikos. Apie linuksinį ogg
audioformatą neverta net kalbėti.
<br>
Daugeliu atveju „Mandrake 10“ savo draugiškumu 
vartotojui ir patogumu pranoksta visas „desktop“
„Linux“ distribucijas ir naudotis komandine eilute praktiškai
neprisireikia, o tai patogu paprastam vartotojui. Diegiant šią
operacinę sistemą tereikia keisti diskus ir pasirinkti
pageidaujamus programinius paketus. Po to programa savaime pradeda
veikti.</p>

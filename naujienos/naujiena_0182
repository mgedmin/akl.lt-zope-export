<p>
Pasak <a
href="http://www.informationweek.com/story/showArticle.jhtml?articleID=17500557">„InformationWeek“</a>
nuo pat pradžių atvirojo kodo bendruomenė prieinamumą ir laisvę laikė
savo fundamentaliais principais. Šia kryptimi „Laisvų standartų grupė“
(Free Standards Group) sausio 21 d. pristatė prieinamumo darbo grupę
(Accessibility Workgroup), kuri sukurs standartus, palengvinančius
atvirojo kodo kūrėjams taikyti technologijas neįgaliesiems.<br>
Standartai yra skirti atvirojo kodo kūrėjams, kad galėtų sukurti ir
pritaikyti technologijas, įgalinančias akluosius skaityti tekstą,
fiziškai neįgalius - rašyti ir susirašinėti.<br>
Darbo grupę sudaro aklųjų bei neįgaliųjų organizacijų,
mokslo institucijų specialistai, grafinių vartotojo
aplinkų kūrėjai „Linux“ sistemoms „Gnome“ ir „KDE“, „Linux“
distribucijų „Debian“ „Red Hat“ bei SuSE“ kūrėjai ir kt.<br>
Taip pat ketinama sukurti sąsają „Assistive Technology Service
Provider Interface“, kuri leistų ekrano skaitytuvams ir vaizdo
didintuvams sąveikauti su grafinėmis aplinkomis. Planuojama sukurti
įrenginius, kurios leistų naudoti tokias technologijas kaip brailio
skaitytuvai ir kalbos sintezatoriai įvairiuose kliento įrenginiuose.
Ateityje numatyta standartizuoti klaviatūros prieinamumą tiems, kurie
negali naudotis klaviatūra ar pele.
</p>

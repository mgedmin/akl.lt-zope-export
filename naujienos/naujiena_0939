<p><a href="http://openoffice.org">OpenOffice.org</a> bendruomenė su pasididžiavimu praneša apie naują atviro kodo biuro paketo OpenOffice.org 2.1 versijos išleidimą.</p>
Naujoje versijoje daug patobulinimų ir rastų netobulumų pataisymų. Čia išvardinti svarbiausi:
<ul>
<li>Įdėta automatinė OpenOffice.org atnaujinimų tikrinimo bei informavimo galimybė.</li>
<li>Pateikčių (skaidrių) kūrimo programa <b>Impress</b> leidžia naudoti daugiau nei vieną monitorių. Naudotojas gali pasirinkti, kurį naudoti pateikčių demonstravimui.</li>
<li>Į <b>Calc</b> skaičiuolę įdėtas kokybiškesnis elektroninių lentelių eksportas į <b>HTML</b> formatą (interneto puslapiams). HTML formatavimui naudojami stiliai (CSS).</li>
<li>Duomenų bazėje <b>Base</b> pagerintas darbas su <b>Microsoft Access</b> failais.</li>
<li><b>GNU/Linux</b> naudotojai nuo šiol gali patogiau naudoti greitąją paleistį – <b>Quickstart</b> priedą.</li>
<li><a href="http://extensions.openoffice.org">OOo priedų projekte</a> siūloma vis daugiau naudingų priedų.</li>
<li>Sukurta naujų pavyzdinių dokumentų bei šablonų, kuriuos galite atsisiųsti iš <a href="http://documentation.openoffice.org/Samples_Templates/">http://documentation.openoffice.org/Samples_Templates/</a></li>
<li>Ir taip didelė šeima kalbų, į kurias išverstas OpenOffice.org, papildyta dar penkiomis.</li></ul>

<p><b>OpenOffice.org</b> – tai ne tik praktiškas biuro paketas elektroniniams dokumentams kurti. OpenOffice.org technologija yra atvira ir prieinama kūrėjams kaip šiuolaikinis instrumentas kurti biuro programų papildinius. Nuolat tobulindama darbą su biuro papildiniais, OpenOffice.org, pradedant versija 2.1, siūlo kūrėjams ir naudotojams išorinių papildinių palaikymą, supaprastindama biuro priedų valdymą.</p>

<p>Pagrindinis OpenOffice.org dokumentų formatas <b>OpenDocument</b> (ODF) 2006 gegužės 2 d. buvo pripažintas tarptautiniu <b>ISO standartu</b> <a href="http://www.iso.org/iso/en/CatalogueDetailPage.CatalogueDetail?CSNUMBER=43485&scopelist=PROGRAMME">„ISO/IEC 26300“</a>. Jį palaiko daug smulkių bei stambių PĮ gamintojų – SUN, IBM, Novell, Intel, Adobe, Google, Oracle, Corel ir kt.</p>

<p>OpenOffice.org versija 2.1 yra trečioji 2006 metais, kas atspindi bendruomenės apsisprendimą dažnai leisti versijas, pateikiant naudotojams ir kūrėjams naujas galimybes kas kelis mėnesius.</p>

<p>OpenOffice.org 2.1 anglišką ir lietuvišką versijas galima parsisiųsti iš <a href="http://www.openoffice.lt/parsisiusti_openoffice">openoffice.lt puslapio</a> bei <a href="ftp://ftp.akl.lt/OpenOffice.org">ftp.akl.lt serverio</a>.</p>

<p>Rusų kompanijos <a href="http://www.i-rs.ru">"Infra-Resurs"</a> bei bendruomenės kuriamas <b>OpenOffice.org 2.1 Professional</b> (sukurtas OpenOffice.org 2.1 pagrindu) taip pat jau galima laisvai atsisiųsti. 
Rinkinys OpenOffice.org 2.1 Professional veikia Windows, Linux (DEB, RPM, TAR) ir FreeBSD sistemose. OpenOffice.org 2.1 Professional sukurtas aktyvios pagalbos ir konstruktyvios naudotojų kritikos dėka, pagerinant standartinį OpenOffice.org labiausiai vartotojų pageidaujamomis savybėmis. 
Daugiau informacijos apie pagerinimus - <a href="http://www.i-rs.ru/openoffice/">www.i-rs.ru/openoffice/</a>. OpenOffice.org Professional atsisiųsti galite iš <a href="http://www.i-rs.ru/download/">www.i-rs.ru/download/</a></p>

<p><b>OpenOffice.org Premium</b>, arba OxygenOffice Professional yra patobulinta OpenOffice.org versija, į kurią įeina daugiau priedų, kaip šablonai, pavyzdžiai ir šriftai. Ją taip pat galima laisvai parsisiųsti iš <a href="http://sourceforge.net/projects/ooop">čia</a>.</p>

<p>Nuorodos į naujienas:</p>
<p><a href="http://i-rs.ru/article/articleview/133/1/39">http://i-rs.ru/article/articleview/133/1/39</a></p>
<p><a href="http://sourceforge.net/projects/ooop">http://sourceforge.net/projects/ooop</a></p>
<p><a href="http://i-rs.ru/article/articleview/135/1/31/">http://i-rs.ru/article/articleview/135/1/31/</a></p>

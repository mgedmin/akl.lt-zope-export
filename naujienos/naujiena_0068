<p>Tris dienas trukusiame Pasaulio informacinių technologijų forume <a href="http://www.witfor.lt">WITFOR</a> pasirašyta <a href="http://www.witfor.lt/?page=365&info=20">Vilniaus deklaracija</a>, kuri taps svarbiu įrankiu kuriant žinių visuomenę besivystančiose ir ekonomiškai atsilikusiose šalyse. Prie numatytų strateginių veiksmų - atskira eilutė laisvoms atviro kodo programoms.<br>
Pasirašiusios šalys įsipareigoja „remti laisvų ir atviro kodo programų sprendimų kūrimą ir adaptavimą kur tik tai yra labiau prieinama ir/arba tinkama nei nuosavybiniai sprendimai“. Ypatingai didelė laisvų ir atviro kodo programų svarba pabrėžiama sveikatos srityje - būsimose sveikatos informacinėse sistemose būtina taikyti laisvų ir atviro kodo programų sprendimus.<br>
Vilniuje vykęs forumas surengtas pirmą kartą. Kitas WITFOR forumas vyks Botsvanoje po dviejų metų.
</p>

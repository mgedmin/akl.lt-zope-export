<p>Pastaruoju metu <a href="http://www.omni.lt/index.php?base/z_130321">sklando kalbos</a> 
apie nemokamų „Red Hat Linux“ distribucijų
leidimo bei palaikymo uždarymą. Kas gi vyksta?<br>
Lapkričio 4 dieną „Red Hat“ oficialiai pareiškė apie savo nemokamų
distribucijų palaikymo pabaigą (RH 7.x, 8.0 iki metų pabaigos, RH 9 iki
kitų metų balandžio 30 d.). Dabar kompanija siūlo įsigyti vieną iš "Red Hat
Enterprise“ versijų.<br>
Dėl šių pranešimų neverta nerimauti, nes tai, kas atsitiko, tai tik
kitas „Red Hat“ politikos žingsnis. Šiais metais buvo įkurtas naujas
„Red Hat“ projektas „Fedora“, o lapkričio 6 dieną pasirodė pirmoji „Fedora
Linux“ versija - „Fedora Core 1“.<br>
<a href="http://fedora.redhat.com">Fedora</a> - tai „Red Hat“ finansuojamas projektas, bet jį kuria ne tik viena
kompanija, kaip buvo su „Red Hat Linux“ distribucija, o „Linux“ bendruomenė. Šis žingsnis leis kiekvienam norinčiam 
prisijungti prie mėgstamo projekto bei įtakoti jo vystymąsi. Jau pirmame distribucijos leidime matoma bendruomenės įtaka. Be to, „Fedora Linux“ turėtų pasirodyti daugelis technologinių naujovių, ji bus vystoma atvirai, visus pakeitimus bus galima pasiimti nelaukiant
stabilios versijos (naudojant apt arba yum įrankius). Stabilios
versijos turėtų pasirodyti kas 2-3 mėnesiai.<br>
Iš esmės „Red Hat“ neužsislaptino, o tapo atviresnė.<br>
Naujausius „Fedora“ patobulinimus sužinosite <a href="http://fedora.redhat.com/docs/release-notes/">čia</a>. Apie diegimo ir atnaujinimo įrankius skaitykite <a href="http://www.xades.com/proj/fedora_repos.html">čia</a>.
</p>

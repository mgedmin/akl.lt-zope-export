<p>Didėjantis susidomėjimas atviro kodo programine įranga viešosiose 
administracijose visame pasaulyje, o ypatingai Europoje, inicijuoja 
politinių jėgų siūlymus įteisinti atviro kodo sistemas, kaip 
būtinas viešosiose administracijose. Šie pasiūlymai dar nėra priimti nei 
vienoje ES valstybėje, tačiau kai kuriose ES šalyse narėse apie tai diskutuojama.<br>
Portugalijoje Parlamentas (Assembleia da República) spalio 10 d. atmetė įstatymo projektą, skirtą įvesti atviro kodo programinės įrangos naudojimą viešosiose administracijose. Projektą parengė kairieji (opozicinė partija) ir pristatė jį 2002 m. Manoma, kad valdžia turi žiūrėti pragmatiškai ir nediskriminuodama, tad viešosios adminstracijos programinę įrangą turėtų rinkis pagal kainą.<br>
Tuo tarpu Belgijoje pristatyti du pasiūlymai. Vienas Atstovų rūmuose ir vienas Senate, kuriais siūloma įvesti atviro kodo programinės įrangos naudojimą viešosiose administracijose. Panašus įstatymo projektas pasiūlytas ir ankstesniame parlamente, bet balsuota nebuvo. Dėl atviro kodo įteisinimo taip pat diskutuota prancūziškai kalbančiųjų bendruomenės asamblėjoje (COCOF) dar anksčiau šiais metais, tačiau buvo iniciatyva nuslūgo po to, kai Belgijos valstybės taryba pareiškė, kad tai pažeis viešųjų pirkimų įstatymą. Vis dėlto, federalinio atviro kodo įstatymo projekto priėmimas Belgijoje gali turėti didesnį pasisekimą Belgijoje nei Portugalijoje, kadangi projektus pateikė valdančiosios koalicijos partijų atstovai.<br>
Atviro kodo įstatymų projektai taip pat buvo pristatyti Prancūzijoje ir Vokietijoje ankstesniuose parlamentuose, bet balsuojama nebuvo. Dėl panašių įstatymų projektų diskutuojama ir ne Europos valstybėse - Australijoje, Peru, JAV.<br>
Spaudos pranešims dėl įstatymo atmetimo Portugalijoje: <a href="http://www.softwarechoice.org/download_files/Portugalvotefinal.pdf">www.softwarechoice.org</a>, informacija Portugalijos Parlamento <a href="http://www3.parlamento.pt/PLC/Iniciativa.aspx?ID_Ini=19247">tinklalapyje</a>. <br>
Pasiūlymai Belgijoje: <a href="http://www1.dekamer.be/FLWB/pdf/51/0244/51K0244001.pdf">Atstovų rūmuose</a>, <a href="http://www.senaat.be/wwwcgi/get_pdf?50331860">Senate</a>.
</p>

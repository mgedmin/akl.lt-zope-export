<p>„Dravis Group“ parengė 44 puslapių <a
href="http://www.infodev.org/symp2003/publications/OpenSourceSoftware.pdf">ataskaitą</a>
„Atviro kodo programos: vystymo perspektyvos“ („Open Source
Software: Perspectives for Development“), kurios tikslas „padėti
besivystančių šalių informacinių technologijų sprendimų priėmėjams
suprasti dinamiką, susijusią su atviro kodo programinės įrangos
sprendimų diegimu“.<br>
Pagrindinės priežastys yra tai, kad besivystančiose valstybėse didėja
susidomėjimas atviro kodo programine įranga, be to - kodas, sukurtas
atviro kodo bendruomenės yra kokybiškai kitoks nei nuosavybinės
programinės įrangos.<br>
Ataskaitoje trumpai apžvelgiamos įvairių valstybių iniciatyvos atviro
kodo srityje, programų technologiniai, serviso, teisiniai aspektai bei
pateikiami programinės įrangos sprendimai, kaip „Compiere“ (ERP),
„Koha.og“ (bibliotekų sistema) ir kt.
</p>

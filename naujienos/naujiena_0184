<p>Atvirojo kodo vystymo laboratorija (<a href="http://www.osdl.org">Open
Source Development Labs, OSDL</a>), konsorciumas, įkurtas skatinti
„Linux“ operacinės sistemos naudojimą, <a
href="http://www.osdl.org/newsroom/press_releases/2004/2004_01_20_beaverton_dci.html">įkūrė</a>
„Linux“ stalo kompiuteriuose darbo grupę „Dekstop Linux Working Group“.
Ši iniciatyva skirta „Linux“ pritaikymui įmonių stalo kompiuteriuose,
kadangi vis plačiau ši laisva operacinė sistema pritaikoma stalo
kompiuteriuose, atlikdama įvairias funkcijas.<br>
Darbo grupės įkūrimą inicijavo atsiliepimai iš viso pasaulio, įskaitant
ir JAV, Europą, Japoniją bei Kiniją. Tikslas yra sukurti forumą,
kuriame vartotojai rastų informaciją apie įvairius „Linux“ naudojimo
stalo kompiuteriuose modelius, su rekomendacijomis ir pasiūlymais. Tai
paskatintų plačiau naudoti „Linux“. Darbo grupė dirbs su atvirojo kodo
bendruomene, siekdama išsiaiškinti „Linux dekstop“ modelius, vėliau
kurs specifikacijas ir teiks vartotojams pavyzdinius diegimo modelius.<br>
Atvirojo kodo vystymo laboratorija (OSDL) laikoma „Linux“ kūrėjo Linus
Torvalds namais. OSDL yra ne pelno organizacija, siekianti paspartinti
„Linux“ augimą ir naudojimą. Šiuo metu konsorciumą vienija per 30
stambiausių pasaulio IT pramonės įmonių.<br>
Apie tai plačiau - OSDL <a
href="http://www.osdl.org/newsroom/press_releases/2004/2004_01_20_beaverton_dci.html">pranešime
spaudai</a>.
</p>

<p>JAV pradėtas transliuoti IBM sukurtas 90 sekundžių vaizdo klipas, reklamuojantis „Linux“. Kaip mano daugelis ekspertų, kompanija nori pristatyti save kaip lyderę atviro kodo programų sprendimuose. Taip pat tai gali būti atsakas į SCO išvystytą kampaniją prieš laisvų atviro kodo programų bendruomenę.<br>
Vaizdo klipe pavadinimu „Prodigy“ rodomas sėdintis egzaminuojamas 9-10 metų berniukas. Kalbama apie berniuko nepaprastumą. Jį moko žinomi mokslo ir kitų sričių atstovai, jų mintys perduodamos aforizmais.<br>
Procesą stebi vyras ir moteris, kurių balsai girdisi už kadro. Stebėtojai pastebi, kad kuo daugiau berniukas išmoks, tuo daugiau naudos bus pasauliui. Klipo pabaigoje moteriškas balsas klausia: „Ar turi jis vardą?“, vyriškas balsas atsako: „Jo vardas Linux“. Pasirodo užrašas „The Future is Open“ („Ateitis yra atvira“).
Plačiau apie tai: <a href="http://www.utro.ru/news/2003/09/08/230144.shtml">[1]</a>, <a href="http://www.internetnews.com/IAR/article.php/3073451">[2]</a>.<br>
Vaizdo klipą galite parsisiųsti iš <a href="http://www-3.ibm.com/e-business/doc/content/lp/prodigy.html">čia</a>.
</p>

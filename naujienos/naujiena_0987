<p>Kviečiame išbandyti bei susipažinti su laisvosiomis (atvirojo kodo) programomis - diegimo šventė (installfest)
 bei seminaras bus šį savaitgalį, 2008 m. vasario 23 d. nuo 11 iki 16 val., Kaune, KTU Informatikos ir Elektronikos fakultete (Studentų g. 50), 1-mo aukšto salėje.</p>

<p>Visi norintys nemokamai įsidiegti laisvąją programinę įrangą į savo kompiuterius gali atsinešti juos į renginį.
Renginio metu dalyviai bus mokomi naudotis laisvosiomis sistemomis, lengvai jas įdiegti į kompiuterius. 
Panašūs renginiai vyksta visame pasaulyje, angliškai juos vadina <a href="http://www.akl.lt/projektai/installfest">„installfest“</a>. </p>
<p>Kviečiami ir asmenys be kompiuterių. Dalyviai galės išbandyti naujausius, ypač kompaktiškus, 
nešiojamuosius kompiuterius su laisvąja GNU/Linux operacine sistema bei populiariausiomis programomis.</p>

<p>Dalyvius, turinčius papildomų klausimų, bei atsinešančius savo kompiuterius prašome 
<a href="http://akl.lt/projektai/?doc=installfest-kaunas-08_registracija.html">registruotis internetu</a> 
arba telefonais <b>8-616-77613 &nbsp; ; &nbsp; 8-614-53085</b>.</p>

<p>Organizacija „Atviras Kodas Lietuvai“ šviečia žmones apie legalią, laisvą programinę įrangą bei atviruosius
standartus, kad vartotojai žinotų jog jie neprivalo brangiai mokėti už programinę įrangą ar naudotis nelegalia, 
o turi realią alternatyvą nemokamai gauti ir naudotis legalia laisva programine įranga, atitinkančia 
šiuolaikinius standartus bei vartotojo poreikius. </p>

Daugiau informacijos apie anksčiau darytus tokius seminarus mokymo
įstaigose: <a href="http://www.akl.lt/projektai/?doc=InstallFest.html">www.akl.lt/projektai/installfest</a>


<p />2007 m. rugsėjo 20 d.: Pasaulinė informacinių technologijų kompanija IBM pristatė nemokamą biuro programų rinkinį „Lotus Symphony“, skirtą kurti ir redaguoti teksto dokumentus, lenteles ir prezentacijas.

<p />Pagrindinės naujojo rinkinio programos yra „Lotus Symphony Documents“, „Lotus Symphony Spreadsheets“ ir „Lotus Symphony Presentations“. Tai tas pats programų rinkinys, kuris yra įtrauktas ir į naująją „Lotus Notes 8“ versiją.

<p />„Lotus Symphony“ veikia „Windows“ ir „Linux“ operacinių sistemų terpėje ir yra suderinamas su daugeliu formatų, tokių kaip ISO standartizuotas „Open Document Format“ (sutrumpintai ODF) bei nestandartizuotą, tačiau Lietuvoje paplitusį „MS Office“ (.doc, .xls, .ppt). Naująja programa dokumentai gali būti išsaugoti ir PDF formatu.

<p />IBM “Lotus Symphony” rinkinys sukurtas OpenOffice.org programinio kodo pagrindu.

<p />Kompanijos atstovų teigimu, „Lotus Symphony“ galės naudotis visi, neįsivaizduojantys savo kasdienės veiklos be kompiuterio: verslininkai ir įmonių darbuotojai, mokslo ir akademinių, valstybės įstaigų atstovai, paprasti vartotojai namuose.

<p />Anot IBM, „Lotus Symphony“ rinkinys yra sukurtas siekiant skatinti inovacijas, produktyvumą ir konkurencingumą. Atvirųjų standartų palaikymas ir jais grįstų programų kūrimas yra viena iš strateginių IBM veiklos krypčių.

<p />Su „Lotus Symphony“ sukurtais dokumentais gali dirbti kitas biuro programas ar kitus teksto redaktorius naudojantys vartotojai, jos gali būti naudojamos kompozicinėse programose. Pavyzdžiui, „Lotus Symphony“ programos gali būti lengvai integruotos į buhalterinės apskaitos ar verslo valdymo programas, bet kokia ataskaita gali būti paruošta vartotojui įprastu biuro programų formatu, ji gali būti iš karto publikuojama internete.

<p />Kuriant „Lotus Symphony“ ypač daug dėmesio skirita programų lankstumui ir universalumui. Į „Lotus Symphony“ yra integruota speciali verslo valdymo sistema.

<p />Visi norintys gali nemokamai parsisiųsti „Lotus Symphony“ programų rinkinį adresu <a href="http://www.ibm.com/software/lotus/symphony">www.ibm.com/software/lotus/symphony</a>.
<p />Daugiau informacijos apie IBM – <a href="http://www.ibm.com">www.ibm.com</a> ir <a href="http://www.ibm.com/lt/">www.ibm.com/lt/</a>.

<p />Šatinis: <a href="http://www.ibm.com/news/lt/lt/2007/09/lt_lt_news_20070920.html">ibm.com</a>
<br>Daugiau info paieškoti <a href="http://www.delfi.lt/archive/article.php?id=14460847">delfi.lt</a>

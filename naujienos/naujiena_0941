<p>Europos Sąjungos Komisijos „Atviro kodo programinės įrangos įtakos ES Informacijos ir Komunikacijų Technologijų (ICT) sektoriaus inovacijai ir konkurencingumui tyrimo“ galutinis pranešimas yra prieinamas <a href="http://ec.europa.eu/enterprise/ict/studies/publications.htm">politikos dokumentų, publikacijų ir tyrimų</a> puslapyje <a href="http://ec.europa.eu/enterprise/ict/policy/doc/2006-11-20-flossimpact.pdf">PDF formatu</a>.</p>
<p>Kaip parodė tyrimas, perėjimas prie atviro kodo programinės įrangos kainuos mažiau nei tolesnis Windows naudojimas, priešingai nei tvirtinama kompanijos Microsoft <a href="http://www.microsoft.com/windowsserver/facts/topics/tco.mspx">„Get the Facts“</a> puslapyje. Tyrimas parodė, kad:</p>
<p>„Mūsų atradimai parodo, kad beveik visais atvejais perėjimas prie atviro kodo sutaupo išlaidų programinės įrangos įsigijimui, skaičiuojant ilguoju laikotarpiu.“</p>
<p>Net išlaidos mokymams, reikalingos norint išmokti naudotis nauja programine įranga, ypatingai nesumažina sutaupyto išlaidų skirtumo:</p>
<p>„Migravimo į atvirus sprendimus išlaidos yra žymios ir organizacija turėtų apsvarstyti tam reikalingas papildomas pastangas. Tačiau šios išlaidos yra laikinos ir dažniausiai yra numatomos biudžete per mažiau nei vienus metus.“</p>
<p>Taip pat pranešime atsakoma į klausimą dėl perėjimo prie OpenOffice.org produktyvumo smukimo:</p>
<p>„Mūsų atradimai neparodo jokių konkrečių uždelsimų ar laiko praradimo dėl OpenOffice.org naudojimo... OpenOffice.org turi visas biurams reikalingas funkcijas kurti dokumentams, elektroninėms lentelėms ir pateiktims.“</p>
<p>Dar vienas OpenOffice privalumas – jis palaiko OpenDocument formatą:</p>
<p>„OpenOffice.org yra laisvas, visiškai stabilus ir palaiko ISO OpenDocument standartą.“</p>
<p>Šaltinis: <a href="http://www.groklaw.net/article.php?story=20070112025016466">Groklaw</a></p>

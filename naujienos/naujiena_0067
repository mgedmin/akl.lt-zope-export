<p>Į praeitą savaitę organizuotą Lotynų Amerikos ir Karibų šalių konferenciją Peru apie laisvų programų kūrimą ir naudojimą (<a href="http://www.lacfree.org">LACFREE</a>) susirinko apie tūkstantį laisvų programų ekspertų. Trijų dienų konferencijoje dalyvavo tokie pasauliniai veikėjai kaip Ričardas Stolmanas (Richard Stallman), Džonas „Maddog“ Holas (John Maddog Hall) ir kiti.<br>
Pagrindinis renginio tikslas – skleisti informaciją apie laisvų programų naudojimą, keistis patirtimi bei naujomis pritaikymo galimybėmis, analizuoti laisvų programų poveikį besivystančių šalių informacinei visuomenei. Aptartos temos: laisvų programų koncepcija, nacionaliniai bei tarptautiniai įstatymai, liečiantys laisvas programas, etiniai, legalumo ir socialiniai aspektai, laisvos programos švietime, moksle, kultūroje bei žmogiškieji resursai.<br>
Renginio organizatoriai: Laisvų programų kūrėjų ir vartotojų konsorciumas, UNESCO padaliniai Limoje ir Montevideo, Nacionalinis Peru informatikos institutas.<br>
Daugiau informacijos konferencijos (<a href="http://www.lacfree.org">puslapyje</a>).
</p>

<p>Asociacija „Atviras kodas Lietuvai“ šių metų parodoje „Infobalt“ spalio 18 d. organizuos seminarą – diskusiją „Ar gali vyriausybė būti atviresnė? Atvirųjų standartų taikymas“, skirtą aptarti, kokie yra atvirų standartų teikiami privalumai, kaip atviri standartai susiję su laisvomis programomis, kokią naudą atvirų standartų taikymas atneštų atviros e-visuomenės ugdymui ir kokios yra techninės atvirų standartų naudojimo galimybės bei su tuo susijusio problemos.</p>

<p>Pagrindinis seminaro pranešėjas - „Sun Microsystems“ vykdantysis direktorius Suomijai ir Baltijos šalims Jarmo Kuusivuori, skaitysiantis pranešimą „The Many Faces of "Open"“, kalbės apie ilgalaikes strategijas turinčių didžiųjų verslo įmonių dalyvavimą atvirųjų standartų ir laisvųjų produktų kūrime.</p>

<p>Apie atvirų standartų taikymo galimybes Lietuvoje kalbės dr. Saulius Gražulis, AKL valdybos narys. Kaip atviri standartai susiję su laisvomis programomis, pristatys asociacijos „Infobalt“ viceprezidentas ir atstovas nuo Lietuvos Europos Komisijos IDABC programos Atviro kodo programų ekspertų grupėje Romualdas Krukauskas. Jo pranešimo tema „Atviro kodo programų įtaka inovacijoms bei Europos Sąjungos informacinių ir komunikacinių technologijų sektoriaus konkurencingumui“.</p>

<p>Seminaro programą galima rasti 
<a href="http://www.akl.lt/2006/kiti/Seminaro-diskusijos_darbotvarke.pdf">čia</a>.
</p>

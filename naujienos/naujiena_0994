<p>Visi, kurie domisi atviro kodo programomis ar norėtu sužinoti apie tai daugiau, kviečiami apsilankyti <a href="http://www.infobalt.lt/">Infobalt parodoje</a>, AKL stende. Paroda vyks lapkričio 17-18 dienomis, „Reval Hotel Lietuva“ viešbutyje, Vilniuje. Įėjimas į parodą nemokamas!</p>

<p>AKL stende galėsite patys išbandyti <a href="http://popmokslas.projektas.lt/laisvosprogramos/html/popuser/_popuser_www/office.html">atvirojo kodo programas</a> ir operacines sistemas <a href="http://ubuntu.lt">Ubuntu</a> ar Lietuvos rinkai pritaikytą <a href="http://baltix.akl.lt">Baltix</a>. Atsakysime į jus dominančius klausimus, parodysime ir paaiškinsime kaip viskas veikia. Pakonsultuosime ir patarsime, kaip ir kokius atvirojo kodo sprendimus taikyti namuose, mokykloje ar Jūsų įmonėje.</p>

<p>Taip pat galėsite įsigyti kompaktines plokšteles su atvirojo kodo programų rinkiniais ir Baltix ar Ubuntu operacinėmis sistemomis.</p>

<p>Parodos metu kviečiame ir tuos, kurie norėtų pasidalinti savo patirtimi naudojant ar taikant atvirojo kodo programas. Tai ką papasakosite nufilmuosime ir patalpinsime internete, kad visi matytų ir mokytųsi.</p>

<p>Infobalt parodai bus paruoštas naujas Baltix leidimas bei atnaujintas Laisvų programų rinkinys Windows ir Linux operacinėms sistemoms.</p>

<p>Daugiau informacijos rasite <a href="http://www.infobalt.lt/">Infobalt</a> svetainėje.</p>

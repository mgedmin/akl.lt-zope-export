<p>Spalio 28 d. Jugtinės Karalystės Vyriausybė atnaujino atvirojo kodo programinės įrangos naudojimo viešajame sektoriuje <a href="http://www.govtalk.gov.uk/documents/oss_policy_version2.pdf">strateginį dokumentą</a>.
Atvirojo kodo programų naudojimo viešajame sektoriuje dokumentas atnaujintas remiantis šių metų kovo-birželio mėnesiais vykusiomis konsultacijomis. Šis dokumentas taikomas visų lygių Jungtinės Karalystės valdžios sektoriui: centrinės ir vietos valdžios institucijoms, kitoms viešojo sektoriaus organizacijoms.<br>
Atnaujintame dokumente dar kartą pabrėžiama, kad Jungtinės Karalystės Vyriausybė, įsigydama informacines technologijas, visuomet svarstys ir atvirojo kodo sprendimus, atsižvelgiant į kainą, sistemose naudos tik tuos produktus, kurie palaiko atviruosius standartus ir specifikacijas, vengs prisirišimo („lock-in“) prie nuosavybinių IT produktų ir paslaugų.<br>
Pirmą kartą toks dokumentas buvo parengtas 2002 metų liepą.
</p>

<p>Rugpjūčio 16 d. „Linux“ distribucija <a href="http://www.debian.org">„Debian“</a> švęs 10-ąjį gimtadienį įvairiose pasaulio šalyse. „Debian“ projektas oficialiai sukurtas Ian Murdock 1993 metų rugpjūčio 16 dieną. Ian ketino sukurti atvirą distribuciją, remiantis <a href="http://www.gnu.org">GNU</a> idėja. GNU/Linux „distribucijos“ koncepcija tais laikais buvo nauja.<br>
„Debian“ yra daugiau nei operacinė sistema. Kartu vartotojas gauna ir daug naudingos programinės įrangos, kuri yra pateikiama patogiu instaliavimui į kompiuterį formatu.<br>
Daugiau informacijos apie laisvą atviro kodo operacinę sistemą „Debian“ rasite projekto <a href="http://www.debian.org">pagrindiniame</a> ir <a href="http://debian.home.lt/">lietuviškame</a> puslapiuose.</p>

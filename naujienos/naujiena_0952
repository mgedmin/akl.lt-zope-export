<p />2006-ųjų gruodį Suomijos Teisingumo ministerija nusprendė pereiti prie atvirosios biuro programinės įrangos – OpenOffice.org. Ministerija ir jos administracija taip pat pradės naudoti OpenDocument ISO standartu tapusį dokumentų formatą.
<p />Po migracijos OpenOffice.org taps pagrindiniu biuro paketu 8500 darbuotojų, o Microsoft Office – 1500 darbuotojų. Į visas Windows XP kompiuterizuotas darbo vietas bei jų administracinį sektorių įdiegta OpenOffice.org 2-oji versija.
<p />Sprendimas pereiti prie OpenOffice.org buvo priimtas po biuro programinės įrangos įvertinimo 2005-aisiais bei išsamaus OpenOffice.org pilotinio projekto 2006-aisiais. Biuro programinės įrangos tyrimo pagrindiniai rezultatai pateikti <a href="http://www.om.fi/Satellite?blobcol=urldata&blobheader=application/pdf&blobheadername1=Content-Disposition&blobheadername2=Content-Length&blobheadervalue1=inline;%20filename=MoJ_OOo_migration_2007_02_19.pdf&blobheadervalue2=361647&blobkey=id&blobtable=MungoBlobs&blobwhere=1172222254272&ssbinary=true&SSURIapptype=BlobServer&SSURIcontainer=Default&SSURIsession=false&SSURIsscontext=Satellite%20Server">ataskaitoje</a> kartu su perėjimo galimybėmis, į kurias taip pat buvo atsižvelgiama atliekant tyrimą. Pilotinio projekto metu OpenOffice.org funkcionalumas bei suderinamumas buvo testuojami naudojant biuro paketą kasdienėms biuro reikmėms. Kitos projekto užduotys apėmė mokymų ir pagalbos, kompiuterizuotų darbo stočių diegimo bei konfigūracijos vertinimą. Pilotinio projekto rezultatai pristatyti ataskaitoje. Joje taip pat pateikti dabartinės migracijos proceso būsenos duomenys.
<p /><i>Ataskaita buvo pristatyta Open Document Exchange formats seminare Berlyne 2007-ųjų vasario 28-ąją. Seminaras buvo organizuojamas bendradarbiaujant su Vokietijos federaline vidaus reikalų ministerija bei „Interoperable Delivery of European eGovernment Services to Public Administrations, Business and Citizens“ (IDABC) Europos Komisijos „Directorate-General for Informatics“ programa.</i>
<br><p />Šaltinis: <a href="http://www.om.fi/Etusivu/Julkaisut/Julkaisusarjat/Toimintajahallinto/Toiminnanjahallinnonarkisto/Toimintajahallinto2007/1171362109118?lang=en">Suomijos Teisingumo ministerija</a>

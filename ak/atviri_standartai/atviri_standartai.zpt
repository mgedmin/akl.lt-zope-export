<!-- -*- coding: utf-8 -*- -->
<h2>Atviri standartai, protokolai, formatai. Kodėl Lietuvai jų reikia?</h2>

<h5>Eglė Girinaitė 
(<a href="mailto:eglyte@centras.lt">eglyte@centras.lt</a>)
ir Mantas Kriaučiūnas 
(<a href="mailto:monte@mail.lt">monte@mail.lt</a>)</h5>


<p> Europos Komisijos narys, atsakingas už informacinę visuomenę,
Erkki Liikanen simpoziumo “Geriausios el. administravimo praktikos”
įžanginėje kalboje pažymėjo, jog “[...]kalbant apie elektroninę
administraciją, turime kalbėti ir apie standartus. Viešosios
administracijos turi būti prieinamos piliečiui, nepriklausomai kokią
programinę įrangą jis naudoja. Žmogus neturi būti priverstas įsigyti
komercinę programinę įrangą [...].” 
<a href="?doc=atviri_standartai.zpt#REF">[1]</a>

Standartas – tai bendras susitarimas dėl kažko, nustatant normas,
taisykles ir reikalavimus. Pagal tai, kas ir kaip gali susitarti ir
kaip tie susitarimai bus skelbiami bei pagal jų veikimo principus
standartai gali būti skirstomi į atvirus (laisvus) ir uždarus
(nuosavybinius). Standartas yra atviras tuomet, kai jį bet kas gali
laisvai naudoti, pasižiūrėti jo aprašymą (specifikacijas) bei reikšti
pasiūlymus dėl standarto patobulinimo. Taigi – atviri standartai yra
daugiau nei normų ir taisyklių rinkinys. Kad geriau suprasti,
pateiksiu laisvos programinės įrangos guru - Bruce Perens
paaiškinimus<a href="?doc=atviri_standartai.zpt#REF">[2]</a>
 kokie yra pagrindiniai atvirų standartų principai: </p>

<ol>

<li><p>Prieinamumas. Atviri standartai yra laisvai prieinami visiems
 (ir perskaitymo, ir įgyvendinimo prasme).</p></li>

<li><p>Padidina galutinio vartotojo pasirinkimo laisvę.  Atviri
 standartai sukuria sąžiningą, konkuruojančią rinką standarto
 realizavimams. Jie “nepririša” vartotojo prie konkretaus tiekėjo ar
 tiekėjų grupės.</p></li>

<li><p>Nemokami. Atvirą standartą galima laisvai realizuoti visiems, už
 tai negali būti imamas mokestis. Tačiau mokestis gali būti imamas už
 atitikimo standartams sertifikavimą.</p></li>

<li><p>Jokios diskriminacijos. Atviri standartai bei organizacijos,
 kurios juos administruoja negali teikti pirmenybės vienam standarto
 realizuotojui prieš kitą dėl jokių kitų priežasčių išskyrus
 techninius pateiktos realizacijos atitikimus
 standartui. Sertifikavimo organizacijos turi sudaryti galimybę
 patikrinti atitikimą standartams ir pigiems bei nemokamiems
 įgyvendinimams. (Pvz. Interneto standartų organizacijos tinklalapyje
 – <a href="http://www.w3c.org">www.w3c.org</a> bet kas gali nemokamai
 patikrinti bet kokio interneto puslapio atitikimą
 standartams)</p></li>
</ol>

<p> Atviros technologijos (atviri standartai, protokolai ir formatai)
išpopuliarėjo kaip atsvara atskirų IT įmonių kuriamiems uždariems
(neskelbiamiems ir apsaugotiems autorinėmis teisėmis) protokolams,
kadangi tie de facto nusistovintys standartai buvo dažnai naudojami
kaip rinkos monopolizavimo priemonė. Atviri standartai dažniausiai yra
aprašomi visuomeninių organizacijų (nors esama išimčių) ir yra laisvi
visų naudojimui. Pavyzdžiui, internetas yra grįstas atvirais
standartais (TCP/IP; el. pašto protokolai – POP3, SMTP, IMAP; HTTP,
FTP, IRC; HTML, CSS ir kt.) Kai kurie analitikai būtent su tuo sieja
interneto populiarumą. Atvirų standartų dėka bet koks gamintojas gali
sukurti kokybiškas interneto programas, kurios aktyviai konkuruoja
tarpusavyje, dėl to krenta jų kaina ir galiausiai išlošia
vartotojas.</p>

<p> Europos Komisijos inicijuotos Laisvos programinės įrangos (Libre
software) darbo grupės<a href="?doc=atviri_standartai.zpt#REF">[3]</a>
, paskelbtoje struktūrinėje studijoje “Laisva
programinė įranga/Atviras kodas: Informacinės visuomenės galimybės
Europai?” taipogi rekomenduojama naudoti atvirus standartus. “Ateityje
bus svarbu turėti atvirus duomenų formatus tinkluose, skirtus
elektroniniam verslui ir duomenų mainams tarp skirtingų paslaugų
internete. Šie programų protokolai turi išlikti atviri, su atviro kodo
pavyzdinėmis realizacijomis, kad kiekviena organizacija ar asmuo
galėtų naudoti ir prisitaikyti savo reikmėms. Kitu atveju, kiekvienas
norintis naudotis tomis paslaugomis, turės pirkti komercinę programinę
įrangą tos firmos, kuri nustato standartą. Kadangi šios paslaugos vis
labiau tampa kasdienės veiklos dalimi, labai svarbu, kad normalios
veiklos nekontroliuotų joks programinės įrangos tiekėjas.</p> 

<p> Atviro kodo vartotojų organizacijos stipriai remia atvirų
standartų diegimą. Prancūzijos AK naudotojų asociacija AFUL<a href="?doc=atviri_standartai.zpt#REF">[4]</a>
 yra už
privalomą atvirų standartų vartojimą (ne tik rekomenduojamą). Ji
pasisako už “lygias galimybes” tiek komercinei, tiek ir laisvai
programinei įrangai, jei visada (ir privalomai) yra išlaikomi atviri
komunikacijos formatai (kitaip tariant, “nesvarbu, kad kurie nors
valstybinių įstaigų informacinių technologijų vadovai perka
nuosavybinį bei vyraujantį biuro programų rinkinį, jei tik jis yra
sertifikuotas kokios nors įstaigos, aukštesnės nei įrangos
platintojas, ir užtikrina, kad dokumentai pilnai atitinka
nenuosavybinius standartus”).</p> 

<p> Europos komisijos<a href="?doc=atviri_standartai.zpt#REF">[5]</a>
 organizuotame simpoziume, skirtame atviro kodo
programinės įrangos naudojimui viešosiose administracijose, kalbėta
apie atvirų standartų sistemas, jų teikiamus privalumus –
nepriklausomumą, saugumą, kainų ir pokyčių kontrolę (nebus galimybės
vienam gamintojui tapti monopolistu ir iškelti savo produkto kainą,
kadangi visi gamintojai turės vienodas galimybes pagaminti pilnai
suderinamą bei standartus atitinkantį produktą).</p> 

<p> Yra įsikūrusi ne viena standartizacijos organizacija (ISO, IETF,
W3C, OMG, Open Group, kt.), kuri kuria ir prižiūri atvirus ir jau
paplitusius standartus. Taip pat egzistuoja ir laisvų standartų grupė
-- <a href="http://www.freestandards.org">http://www.freestandards.org</a>,
Tai nepriklausoma, ne pelno siekianti organizacija, kuri skatina
atviro kodo technologijų naudojimą bei jų pripažinimą, kurdama,
pritaikydama ir remdama standartus. Jos ribose veikia keletas aktyvių
ir svarbių projektų Linux Standard Base<a href="?doc=atviri_standartai.zpt#REF">[6]</a>
, OpenPrinting<a href="?doc=atviri_standartai.zpt#REF">[7]</a>
, Li18nux<a href="?doc=atviri_standartai.zpt#REF">[8]</a>
.Šią
grupę remia programų kūrėjų bendruomenės bei IT pramonės lyderiai
(tokie kaip Caldera, Compaq, Conectiva, Debian, Dell, Hewlett Packard,
Hitachi, IBM, Miracle Linux, The Open Group, Oracle, Red Hat, Sun,
SuSE, Turbolinux, VA Software). </p>

<p> Taipogi yra ne vienas projektas, siekiantis standartizuoti įvairią
biuro programinę įrangą bei biuro dokumentų standartus: <a
href="http://xml.openoffice.org/standardisation/">http://xml.openoffice.org/standardisation/</a>,
<a href="http://www.1dok.org">http://www.1dok.org</a>.  Tai yra
aktualu, kadangi šiuo metu visuotinu biuro dokumentų mainų standartu
laikomas uždaras vieno gamintojo sukurtas ir tik jam prieinamas
formatas. Net ir oficialūs valstybių dokumentai dažnai pateikiami
uždaru (nuosavybiniu) formatu. Tai yra labai negerai, nes kiti
programinės įrangos kūrėjai negali sukurti programinės įrangos 100%
suderinamos su juo. Siekiant užtikrinti laisvą priėjimą prie viešosios
informacijos būtina duomenų mainams naudoti atvirus standartus
(formatus). </p>

<p> 1dok.org projektas, kuris siekia sukurti ir įteisinti atvirą
dokumentų mainų standartą, pagrįstą XML. Jį inicijavo Vokietijos
Schleswig- Holstein žemė (Ekonomikos, technologijų ir transporto
ministerija) bei Europos Komisija<a
href="?doc=atviri_standartai.zpt#REF">[9]</a> . Šis projektas gali
būti pavyzdžiu, kokią naudą duoda atviri standartai – vietoj to, kad
kurti naują biuro dokumentų formatą, buvo pasinaudota atviru standartu
paskelbtu OpenOffice.org<a
href="?doc=atviri_standartai.zpt#REF">[10]</a> formatu. Projekto
atstovė Ursula Bartels sakė: ”įgyvendindami projektą, mes džiaugėmės
atradę OpenOffice.org, kadangi šio paketo bylų formatas realizuoja
daugumą iki šiol rastų atviro biuro dokumentų formato reikalavimų <a
href="?doc=atviri_standartai.zpt#REF">[11]</a> . Likusiems
reikalavimas realizuoti OpenOffice formatas bus išplėstas” <a
href="?doc=atviri_standartai.zpt#REF">[12]</a>
</p>

<p><img src="1doc.gif" alt="Žingsniai link atviro dokumento formato">

<p> Numatyti žingsniai link atviro dokumento formato pateikti 1 paveiksle.
Žingsniai link atviro dokumento formato:</p>

<ol>
<p>1 fazė – Apibrėžti reikalavimus atviram dokumentų formatui,
glaudžiai bendradarbiaujant su ūkio subjektais, administracijos
(elektroninės vyriausybės) ekspertais ir besidominčiais
piliečiais.</p>

<p>2 fazė – Politinių procesų inicijavimas nacionaliniu bei Europos
vyriausybės lygmeniu, siekiant pakviesti visus svarbius biuro produktų
platintojus pateikti savo pasiūlymus dėl atviro dokumento
formato.</p>

<p>3 fazė – Biuro paketų platintojai paruošia pasiūlymus dėl atviro
dokumento formato.</p>

<p>4 fazė – Įvertinami įteikti formatų pasiūlymai pagal 1-oje fazėje
suformuotus reikalavimus – tinkamiausias formatas siūlomas tapti
standartu.</p>
</ol>

<p> Europos šalių vyriausybėse yra nemažai iniciatyvų, siekiant
įteisinti atvirų standartų naudojimą, nes esant tokiai didelei
monopolijai informacinių sistemų rinkoje būtinas politinis įsikišimas,
norint pakeisti esamą padėtį. </p>

<p> Prancūzijoje įkurta agentūra, pateikiamos rekomendacijos
skatinančios naudoti atvirus standartus viešojo sektoriaus duomenų
mainuose. Prancūzijos ministras pirmininkas Lionel Jospin yra išleidęs
komunikatą dėl suderinamumo tarp administracijų informacinių
sistemų. Jame pažymima, kad visiems besinaudojantiems administracijų
elektroninėmis paslaugomis, tiek gyventojams, tiek įmonėms būtina
užtikrinti patogų priėjimą prie tų paslaugų. Siekiant tai įgyvendinti
būtina naudoti duomenų mainų standartus (pvz. XML). Ispanijos,
Italijos valdžios institucijose pateikti įstatymo projektai,
pabrėžiantys atvirų standartų naudojimo svarbą viešajame
sektoriuje. Veiksmų plane Elektroninė Europa 2005, taipogi rašoma, jog
siekiant e-Vyriausybės įgyvendinimo yra svarbūs atviri standartai,
kaip priemonė suderinamumui pasiekti bei atviro kodo programinė
įrangos naudojimo skatinimui.</p>

<p> Lietuvos parengtoje e-Valdžios koncepcijoje taipogi rašoma, jog
lengvą prieinamumą prie e-Valdžios teikiamos informacijos ir paslaugų
užtikrins tai, kad sąsajai su vartotoju bus naudojamos paplitusios
atviros technologijos t.y. tokie duomenų apsikeitimo formatai ir
protokolai, kurie yra pilnai aprašyti ir laisvai nemokamai
prieinami. <a href="?doc=atviri_standartai.zpt#REF">[13]</a>
</p> 

<p> Taigi, vartotojų vaidmuo šiame procese yra labai svarbus. Jie turi
ginti savo teises ir reikalauti, kad būtų sudarytos lygios galimybės
naudoti įvairią programinę įrangą ir ypač nemokamą.</p> 


<a name="REF"></a>
<ol>
  <li><a href="http://europa.eu.int/comm/di/symposium2000/liikanen/index_en.htm">
      http://europa.eu.int/comm/di/symposium2000/liikanen/index_en.htm</a>
  <li><a href="http://perens.com/OpenStandards/Definition.html">
      http://perens.com/OpenStandards/Definition.html</a>
  <li><a href="http://eu.conecta.it/paper">
      http://eu.conecta.it/paper</a>
  <li><a href="http://www.aful.org">
      http://www.aful.org</a>
  <li><a href="http://europa.eu.int/ISPO/ida/jsps/index.jsp?fuseAction=home">
      http://europa.eu.int/ISPO/ida/jsps/index.jsp?fuseAction=home</a>
  <li><a href="http://www.linuxbase.org">
      http://www.linuxbase.org</a>
  <li><a href="http://www.freestandards.org/openprinting/">
      http://www.freestandards.org/openprinting/</a>
  <li><a href="http://www.li18nux.org/">
      http://www.li18nux.org/</a>
  <li><a href="http://www.1dok.org/eng/index.html">
      http://www.1dok.org/eng/index.html</a>
  <li><a href="http://www.openoffice.org">
      http://www.openoffice.org</a>
  <li><a href="http://www.ooodocs.org/modules.php?name=News&file=article&sid=249">
      http://www.ooodocs.org/modules.php?name=News&file=article&sid=249</a>
  <li><a href="http://www.1dok.org/eng/framesetp.html">
      http://www.1dok.org/eng/framesetp.html</a>
  <li><a href="http://www3.lrs.lt/owa-bin/owarepl/inter/owa/U0022074.pdf">
      http://www3.lrs.lt/owa-bin/owarepl/inter/owa/U0022074.pdf</a> arba<br>
      <a href="http://www3.lrs.lt/owa-bin/owarepl/inter/owa/U0033310.doc">
      http://www3.lrs.lt/owa-bin/owarepl/inter/owa/U0033310.doc</a>
<!-- 13 nuoroda buvo šita, bet nebeveikia 
 <a href="http://www.lrvk.lt/aktualij/e-vyriausybe/e_vyriausybes_koncepcija.doc">
      http://www.lrvk.lt/aktualij/e-vyriausybe/e_vyriausybes_koncepcija.doc</a> -->
</ol>


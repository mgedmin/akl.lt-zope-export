<hr> <p> This is an <strong>unofficial</strong> translation of the GNU Lesser General Public 
License into Lithuanian. It was not published by the Free Software Foundation, and does 
not legally state the distribution terms for software that uses the GNU Lesser GPL--only 
the original English text of the GNU Lesser GPL does that. However, we hope that this 
translation will help Lithuanian language speakers understand the GNU Lesser GPL better.
    </p>


<p> Šis dokumentas yra <strong>neoficialus</strong> GNU Lesser General Public License 
(GNU Lesser GPL) vertimas į lietuvių kalbą. Jis nėra platinamas Free Software Foundation 
organizacijos ir neturi jokios juridinės galios - tik originalus anglų kalba parašytas 
tekstas yra teisinis dokumentas, nusakantis GNU Lesser GPL sąlygas. Mes viliamės, kad 
šis vertimas padės lietuviškai kalbantiems žmonėms geriau suprasti GNU Lesser GPL licenziją. 
</p>
<hr>


<p>
<h2><a href="http://www.gnu.org/licenses/gpl.html#TOC1" name=SEC1>
 GNU LAISVOJI BENDROJI VIEŠOJI LICENZIJA  (GNU Laisvoji GPL)</a></h2>
<p>1999 metų vasaris. Versijos numeris 2.1</p>

<pre>
Copyright (C) 1991, 1999 Free Software Foundation, Inc.
51 Franklin Street, Fifth Floor, Boston, MA  02110-1301  USA
Everyone is permitted to copy and distribute verbatim copies
of this license document, but changing it is not allowed.
</pre>

Copyright (C) 1991, 1999 Free Software Foundation, Inc.
51 Franklin Street, Fifth Floor, Boston, MA  02110-1301  USA
Kiekvienas gali kopijuoti ir platinti šio dokumento (angliškos 
originalios versijos) tikslias kopijas, bet keisti jį (originalą) draudžiama. 

<pre>[This is the first released version of the Lesser GPL.  It also counts
 as the successor of the GNU Library Public License, version 2, hence
 the version number 2.1.]</pre>

[ Šis dokumentas yra pirmas GNU Laisvosios GPL licenzijos leidimas. Ši 
licenzija taip pat laikoma GNU Bibliotekų Viešosios licenzijos (GNU 
Library Public License) nauju variantu, todėl jos numeris yra 2.1 ]

<h2>
<a href="http://www.gnu.org/licenses/gpl.html#TOC2" name=SEC2>
Pratarmė
</a>
</h2>

<p>
Daugumos programinių produktų licenzijos siekia uždrausti jums tuos produktus 
platinti ir keisti. GNU Laisvoji GPL licenzija, priešingai, yra skirta garantuoti 
Jūsų laisvę platinti ir keisti šiuo dokumentu apsaugotus produktus. Tuo siekiama, 
kad programinė įranga būtų laisvai prieinama visiems jos vartotojams.

<p>
GNU Laisvoji GPL  licenzija taikoma tam tikrai, specialiai programinei įrangai 
(paprastai bibliotekoms) parašytai Free Software Foundation organizacijos ar 
kitų, nusprendusių ją naudoti, autorių. Jūs taip pat galite naudoti GNU Laisvąją 
GPL licenziją, bet mes patariame pirma atidžiai apsvarstyti ir, remiantis žemiau 
pateiktais paaiškinimais, nuspręsti: ši licenzija ar paprasta GNU GPL licenzija 
yra tinkamiausia Jūsų individualiu atveju.

<p>
Kalbėdami apie laisvas programas, mes omeny turime laisvę naudoti, o ne 
kainą. Mūsų Bendrosios viešosios licenzijos skirtos užtikrinti laisvę 
platinti laisvos programinės įrangos kopijas (ir imti mokestį už šią 
paslaugą, jei norite). Taip pat šios licenzijos skirtos užtikrinti, 
kad Jūs gautumėte ar galėtumėte gauti pradinius programų išeities tekstus, 
jei Jums jų prireiks, kad Jūs galėtumėte keisti programas ir naudoti jų dalis 
naujose, laisvose programose, kad Jūs žinotumėte, jog Jūs turite teisę atlikti 
paminėtus veiksmus. 

<P>
Norėdami apsaugoti Jūsų teises, mes turime įvesti apribojimus, kurie draustų 
platintojams atimti ar reikalauti atsisakyti šių Jūsų teisių. Minėti apribojimai 
reiškia tam tikrus Jūsų įsipareigojimus platinant ar modifikuojant bibliotekų kopijas. 

<p>
Pavyzdžiui, jeigu Jūs platinate bibliotekos kopiją (nesvarbu, už dyką, 
ar už pinigus), Jūs privalote kopijos gavėjams suteikti visas teises, kurias 
pats gavote iš mūsų. Jūs taip pat privalote užtikrinti, kad kopijos gavėjai 
gautų ar galėtų gauti bibliotekos išeities tekstus. Jeigu Jūs susiejate kitą 
programinį kodą su biblioteka, Jūs privalote pateikti gavėjams ir pilnus 
objektinius failus, kad jie galėtų juos iš naujo susieti su biblioteka po 
to, kai pakeis biblioteką ir perkompiliuos ją. Taip pat Jūs privalote gavėjams 
parodyti šias sąlygas, kad jie žinotų savo teises.

<P>
Mes apsaugome Jūsų teises dvigubu būdu: (1) bibliotekos autorinėmis teisėmis 
ir (2) siūlome Jums šią licenziją, kuri Jums suteikia teisę kopijuoti, platinti 
ir/arba modifikuoti biblioteką.

<p>
Norėdami apsaugoti visus platintojus, mes norime aiškiai pasakyti, 
kad laisvai platinamai bibliotekai nesuteikiama jokia garantija. 
Jeigu biblioteką kažkas modifikavo ir pradėjo platinti, bibliotekos 
gavėjai turėtų žinoti, kad jie gavo ne originalią versiją - kad 
originalios versijos autoriaus reputacija nebūtų suteršta kilus 
problemoms dėl kitų asmenų atliktų bibliotekos pakeitimų.

<p>
Galiausiai, programinės įrangos patentai kelia pastovią grėsmę bet 
kokios laisvos programinės įrangos egzistavimui. Mes norime užtikrinti, 
kad jokia kompanija negalėtų apriboti vartotojų laisvę naudoti laisvą 
programinę įrangą įsigydama ribojančią licenziją iš patento turėtojo. 
Taigi, mes reikalaujame, kad bet kokia patento licenzija, gauta kartu 
su bibliotekos versija, suteiktų pilną naudojimo laisvę nusakytą šiame 
dokumente.

<p>
Dauguma GNU programų, taip pat ir kai kurios bibliotekos, yra saugomos 
GNU GPL licenzijos. GNU Laisvoji GPL licenzija, taikoma tik tam tikroms 
bibliotekoms ir truputį skiriasi nuo įprastos GNU GPL licenzijos. Mes naudojame 
šią licenziją tik tais atvejais, kai reikia leisti privačias programas susieti 
su tam tikromis bibliotekomis.

<p>
Jeigu programa susieta su biblioteka (statiškai ar dinamiškai), tai 
programos ir bibliotekos junginys, teisiškai šnekant, yra pakeista 
originali biblioteka. Įprasta GNU GPL licenzija leidžia atlikti tokį 
susiejimą tik tokiu atveju, kai visas junginys atitinka GNU GPL laisvės 
kriterijų, o  tuo tarpu GNU Laisvoji GPL licenzija nusako netokį griežtą 
susiejimo kriterijų.

<p>
Mes vadiname šią licenziją „laisvąja“ GPL licenzija, nes ji vartotojo 
laisvę gina silpniau nei įprastinė GNU GPL licenzija. Ji taip pat suteikia 
kitiems laisvos programinės įrangos gamintojams mažiau pranašumų prieš 
nelaisvas programas. Šitie trūkumai ir yra priežastis, kodėl daugumai 
bibliotekų mes naudojame GNU GPL licenziją, tačiau esant tam tikroms 
aplinkybėms GNU Laisvoji GPL licenzija yra tinkamesnė.

<p>
Pavyzdžiui, retais atvejais tam tikrą biblioteką reikia paraginti naudoti 
kuo daugiau vartotojų ir tokiu būdu biblioteką padaryti „de-facto“ standartu. 
Norint pasiekti šį tikslą, nelaisvos programos taip pat turi galėti naudoti 
biblioteką. Dar dažnesnis atvejis, kai laisva biblioteka atlieka tą patį, 
ką ir plačiai paplitusi nelaisva biblioteka. Tokiu atveju gaunama labai 
mažai naudos iš ribojimo biblioteką naudoti tik su laisva programine įranga, 
todėl tokiais atvejais mes naudojame GNU Laisvąją GPL licenziją.

<p>
Kitais atvejais leidimas tam tikrą biblioteką naudoti nelaisvose programose 
nemažam kiekiui žmonių suteikia galimybę naudoti didesnį kiekį laisvų programų. 
Pavyzdžiui, leidimas naudoti GNU C biblioteką nelaisvose programose daugeliui 
žmonių suteikia galimybę naudoti visą GNU sistemą - taip pat ir GNU/Linux 
operacinę sistemą.

<p>
Nors GNU Laisvoji GPL licenzija silpniau gina vartotojo laisvę, ji užtikrina, 
kad susietos su biblioteka programos vartotojas turi teisę vykdyti tą programą 
ir su modifikuota bibliotekos versija.

<p>
Tikslios kopijavimo, platinimo ir modifikavimo sąlygos išdėstytos žemiau. 
Atkreipkite ypatingą dėmesį į skirtumą tarp „darbas, paremtas biblioteka“ ir 
„darbas, kuris naudoja biblioteką“. Pirmasis naudoja modifikuotus bibliotekos 
išeities tekstus, o tuo tarpu antrajam biblioteka reikalinga, kad galėtų veikti.


<h2>
<a href="http://www.gnu.org/licenses/gpl.html#TOC3" name=SEC3>
KOPIJAVIMO, PLATINIMO IR MODIFIKAVIMO SĄLYGOS
</a>
</h2>

<p>
 <strong>0.</strong> Ši licenzija taikoma visoms programinėms bibliotekoms 
ar programoms, kuriose yra autoriaus ar kitos autorizuotos pusės pranešimas 
sakantis, kad produktas yra platinamas pagal šios GNU Laisvosios GPL licenzijos 
(taip pat vadinamos „šia licenzija“) sąlygas. Į kiekvieną licencijos turėtoją 
tekste kreipiamasi „Jūs“.

<p>
Terminas „biblioteka“ apibrėžia programinių funkcijų rinkinį ir/arba duomenis 
paruoštus patogiam programų (kurios naudoja kai kurias bibliotekos funkcijas 
ir duomenis) susiejimui su biblioteka, t.y. vykdomųjų failų suformavimui.

<p>
Žemiau minimas terminas „Biblioteka“ apibrėžia visas programines bibliotekas 
ar darbus platinamus pagal šią licenziją. „Darbas, paremtas Biblioteka“ reiškia 
Biblioteką ar bet kokį išvestinį iš Bibliotekos darbą ginamą autorinių teisių 
įstatymų, t.y. darbą, kurio dalis yra Biblioteka ar Bibliotekos dalis (originali 
ar modifikuota ir/ar išversta į kitą kalbą). Terminas „vertimas“ žemiau dokumente  
laikomas termino „modifikavimas“ dalimi be jokių išimčių.

<p>
„Išeities tekstas“ reiškia pageidaujamą darbo formą modifikacijoms atlikti. 
Kalbant apie biblioteką, pilni išeities tekstai reiškia: visus išeities tekstus 
visiems bibliotekos moduliams, bet kokius sąsajos apibrėžimo failus, taip pat 
skriptus reikalingus bibliotekos kompiliavimui ir įdiegimui.

<p>
Kitokia veikla nei kopijavimas, platinimas ir modifikavimas šia licencija nėra 
numatoma ir išeina už jos ribų. Programų vykdymas naudojant Biblioteką nėra varžomas 
ir jų vykdymo rezultatai yra ginami šios licencijos tik tuo atveju, jeigu jų turinys 
sudarytas iš darbo pagrįsto Biblioteka (rezultatai ginami licencijos tada, jei jie - 
modifikuota Biblioteka ir nepriklausomai nuo to ar darbas atliktas naudojant Biblioteką). 
Ar tai galioja konkrečiu atveju, priklauso nuo to, ką daro Biblioteka ir ką daro 
programa naudojanti Biblioteką.

<p>
  <strong>1.</strong> Jūs galite kopijuoti ir platinti originalius Bibliotekos išeities 
tekstus bet kokiose laikmenose, kuriose Jūs juos gavote ar patys patalpinote, aiškiai 
ir kaip priklauso kiekvienoje kopijoje įtraukdami atitinkamus garantijos nebuvimo ir 
autorinių teisių įspėjimus. Nekeiskite jokių įspėjimų susijusių su šia licencija bei 
garantijos nebuvimu ir visiems Bibliotekos gavėjams pateikite šios licencijos 
(originalios angliškos versijos) kopiją kartu su Biblioteka. 

<p>
Jūs galite imti mokestį už fizinį kopijos perdavimą ir taip pat galite savo
 nuožiūra siūlyti garantinį aptarnavimą mainais į pinigus.

<p><strong>2.</strong> Jūs galite modifikuoti savo Bibliotekos kopiją 
(ar kopijas) ar bet kurią jos dalį tuo būdu sukurdami Biblioteka paremtą 
produktą, kurį Jūs galite kopijuoti, platinti arba dirbti su juo pagal 
1-ame skyriuje paminėtas sąlygas, jei Jūs taip pat laikysitės šių, 
žemiau išvardintų, sąlygų:

  <ol type="a">

    <li> Modifikuojamas darbas privalo būti programinė biblioteka. 

    <li> Jūs privalote pakeistuose failuose įterpti pastabas, 
    kad Jūs pakeitėte failus ir nurodyti pakeitimų datas.

    <li> Išvestinį darbą Jūs privalote licenzijuoti pagal šios 
    licenzijos sąlygas ir be jokių mokesčių trečiosioms šalims.

    <li>Jeigu modifikuotoje Bibliotekoje kreipiamasi į funkciją ar 
    duomenis, kurie turėtų būti pateikti Biblioteką naudojančios 
    programos (čia nekalbama apie parametrus, kurie perduodami iškviečiant 
    funkciją), Jūs privalote pasistengti užtikrinti, kad modifikuota 
    Biblioteka ir ją naudojanti programa veiks (t.y. pateiks prasmingus 
    rezultatus) ir tuo atveju, kai programa nepateiks trūkstamų funkcijų 
    ir/ar duomenų.
<p>
    (Pavyzdžiui, bibliotekoje yra funkcija kvadratinėms šaknims skaičiuoti 
    ir ši funkcija visiškai nepriklauso nuo jokios kitos programos. 2 skyriaus d) 
    poskyris reikalauja, kad  bet kokia <biblioteką naudojančios> programos pateikta 
    funkcija ir/ar duomenys (kurie gali būti panaudoti bibliotekoje esančios 
    kvadratines šaknis skaičiuojančioje funkcijoje) būtų neprivalomi, t.y. jei 
    tų papildomų duomenų nebūtų, bibliotekos funkcija vis tiek skaičiuotų 
    kvadratines šaknis.)
<p>
    Šie reikalavimai taikomi modifikuotam darbui kaip visumai. Jeigu aiškios, 
    atskiriamos darbo dalys nėra sukurtos naudojantis Bibliotekos išeities 
    tekstais ir gali būti pagrįstai vadinamos nepriklausomais bei atskirais 
    darbais, tai ši licenzija ir jos sąlygos netaikomos toms dalims, kai Jūs 
    jas platinate kaip atskirus produktus. Tuo atveju, kai šias savo sukurtas 
    nepriklausomas dalis Jūs platinate kaip pagrįsto Biblioteka produkto dalį, 
    platinamas produktas privalo būti ginamas šios licenzijos sąlygų. Tokiu 
    atveju ši licenzija gina visumą ir kiekvieną jos dalį nepriklausomai nuo 
    to, kas ją parašė.
<p>
    Taigi, šio skyriaus tikslas nėra reikšti pretenzijas į visiškai Jūsų parašytų 
    darbų teises. Priešingai, siekiama įgyvendinti teises, kuriomis būtų 
    kontroliuojamas Biblioteka paremtų išvestinių ar kolektyvinių darbų platinimas.
<p>
    Be to, vien tik darbo, nepagrįsto Biblioteka, sudėjimas į vieną rinkinį 
    su Biblioteka ar darbu pagrįstu Biblioteka saugojimui ar platinimui 
    nepadaro šio darbo licenzijos objektu.

  </ol>

<p>
  <strong>3.</strong> Tam tikrai Bibliotekos kopijai Jūs galite nuspręsti taikyti 
įprastą GNU GPL licenziją vietoj šios licenzijos. Norėdami įgyvendinti tokį 
sprendimą, Jūs privalote pakeisti visus pranešimus, kurie nurodo šią licenziją į 
pranešimus, nukreipiančius į GNU GPL licenziją, kurios versija yra 2. Jeigu pasirodė 
naujesnė nei antra GNU GPL licenzijos versija, Jūs galite nurodyti naująją licenzijos 
versiją. Jokių kitų pakeitimų pranešimuose apie licenziją nedarykite. 

<p>
Pakeitus produkto licenziją į įprastą GNU GPL (2 versiją), pakeisti licenziją 
atgal į GNU Laisvąją GPL licenziją jau nebegalima. Dėl šios priežasties visos 
kitos produkto kopijos ir išvestiniai darbai bus ginami įprastinės GNU GPL 
licenzijos.

<p>
Šis perėjimas nuo GNU Laisvosios GPL licenzijos prie įprastinės GNU GPL licenzijos 
yra naudingas tuo atveju, kai Jūs norite nukopijuoti dalį Bibliotekos kodo į 
programą, kuri nėra biblioteka.

<p> 
<strong>4.</strong> Jūs galite Bibliotekos kopiją (ar darbą pagrįsta ja, žr. 2 skyrių) 
kopijuoti ir platinti objektiniu kodu ar vykdoma forma laikydamiesi 1 ir 2 skyriuje 
minimų sąlygų, jei Jūs taip pat kartu pateiksite pilnus ir perskaitomus išeities 
tekstus, kurie privalo būti platinami pagal  1 ir 2 skyriaus sąlygas ir būti 
laikmenose paprastai naudojamose programinės įrangos keitimuisi.

<p>
Jei Bibliotekos objektinis kodas platinamas siūlant kopijuoti iš tam tikros 
vietos, tai siūlymas ekvivalenčios galimybės kopijuoti išeities tekstus iš 
tos pačios vietos patenkina reikalavimą platinti išeities tekstus net ir 
tuo atveju, kai trečiosios šalys neverčiamos kopijuoti išeitinio kodo kartu 
su objektiniu kodu.

<p>
<strong>5.</strong> Programa, kuri nėra išvestinis darbas iš jokios 
Bibliotekos dalies, bet kuri sukurta taip, kad reikalauja Bibliotekos 
kompiliavimui ar susiejimui bei sėkmingam darbui, vadinama „darbu, 
kuris naudoja biblioteką“. Toks darbas nelaikomas išvestiniu iš Bibliotekos 
ir todėl nėra ginamas šios licenzijos.

<p>
Iš kitos pusės, susiejimas (pvz., statinis kompiliavimas) „darbo, kuris 
naudoja Biblioteką“ su Biblioteka sukuria vykdomąjį failą, kuris yra 
išvestinis darbas iš Bibliotekos (kadangi tame faile yra bibliotekos 
dalis). Taigi, gauname „darbą, paremtą Biblioteka“, o ne „darbą, kuris 
naudoja Biblioteką“. Tokiu atveju vykdomasis failas yra ginamas GNU 
Laisvosios GPL licenzijos. Šio dokumento 6 skyrius nusako tokių 
vykdomųjų failų platinimo sąlygas.

<p>
Kai „darbas, kuris naudoja Biblioteką“ naudoja medžiagą iš Bibliotekos 
apibrėžimų failų (header files), tai darbo objektinis kodas gali būti 
laikomas išvestiniu darbu iš Bibliotekos, nors išeities tekstai – ne. 
Ar taip yra konkrečiu atveju, labai priklauso nuo to, ar darbas gali 
būti susietas be Bibliotekos ir ar pats darbas yra biblioteka. Riba, 
už kurios šis teiginys yra teisingas, nėra labai aiškiai nusakyta įstatymo.

<p>
Jeigu tokie objektiniai failai naudoja tik skaitmeninius parametrus, 
duomenų struktūrų išdėstymą, mažas makro komandas ir išplečiamas 
(angl. inline) funkcijas (10 eilučių ar mažiau), tai tokio objektinio 
failo naudojimas nėra ribojamas nekreipiant dėmesio į tai, kad teisiškai 
tai yra išvestinis darbas. Vykdomieji failai, kuriuose yra šis objektinis 
kodas ir dar kai kurios Bibliotekos dalys vis tiek turi nepažeisti 6 
skyriuje išdėstytų reikalavimų.

<p>
Kitu atveju, jeigu produktas yra išvestinis darbas iš Bibliotekos, 
Jūs galite platinti darbo objektinį kodą laikydamiesi 6 skyriaus 
reikalavimų. Bet kokie vykdomieji failai, kuriuose panaudotas išvestinis 
iš Bibliotekos darbas, taip pat negali pažeisti 6 skyriaus reikalavimų 
(nepriklausomai nuo to, ar jie tiesiogiai susieti su Biblioteka).

<p>
<strong>6.</strong> Kaip išimtį iš sąlygų nurodytų ankstesniuose 
skyriuose, Jūs galite sujungti ar susieti „darbą, kuris naudoja 
Biblioteką“ su Biblioteka ir tokiu būdu gauti produktą, kuriame 
yra Bibliotekos dalys bei platinti tą darbą pagal Jūsų pasirinktas 
sąlygas, bet Jūsų pasirinktos sąlygos turi leisti vartotojams 
(savo reikmėms) modifikuoti darbą ir atkurti jo pradinį kodą 
(iš objektinio kodo) klaidų taisymo reikmėms.

<p>
Su kiekviena darbo kopija Jūs privalote pateikti pastebimą pranešimą, 
kad darbas naudoja Biblioteką ir kad Biblioteka yra ginama šios 
licenzijos. Jūs privalote prie darbo kopijos pridėti šios licenzijos 
kopiją. Jeigu produktas vykdymo metu rodo autorinių teisių pranešimus, 
Jūs privalote prie tų pranešimų pridėti ir Bibliotekos autorinių teisių 
pranešimą bei nuorodą į pilną licenzijos tekstą. Jūs taip pat privalote 
patenkinti vieną iš sąlygų:

  <ol type="a">

  <li>Kartu su darbu pateiksite pilnus ir perskaitomus Bibliotekos išeities 
  tekstus elektroniniu pavidalu įskaitant ir bet kokius pakeitimus, panaudotus 
  darbe (šie pakeitimai privalo būti platinami pagal 1 ir 2 skyriaus sąlygas). 
  Taip pat, jei darbas yra susietas su Biblioteka, pateiksite pilną ir 
  panaudojamą „darbą, kuris naudoja Biblioteką“ objektiniu ir/ar išeities tekstų 
  pavidalu, kad vartotojas galėtų modifikuoti Biblioteką ir po to iš naujo susieti 
  tą darbą su modifikuota Biblioteka (laikoma, kad vartotojas keičiantis Bibliotekos 
  apibrėžimų failų turinį nebūtinai galės perkompiliuoti programą, kad ji galėtų 
  naudoti atliktus pakeitimus).

  <li>Susiejimui su Biblioteka naudosite tinkamus susiejimo su dinaminėmis 
  bibliotekomis mechanizmus. Tinkamas susiejimo mechanizmas yra kuris (1) vykdymo 
  metu naudoja jau esančią vartotojo kompiuteryje bibliotekos kopiją, o ne kopijuoja 
  bibliotekos funkcijas į vykdomąjį failą (2) tinkamai dirba su modifikuota bibliotekos 
  versija, kai vartotojas ją įdiegia (jei modifikuota biblioteka turi su ankstesne 
  versija suderinamą programavimo sąsają)

  <li>Prie darbo pridėsite raštišką pasiūlymą (galiojantį mažiausiai tris metus), 
  kad vartotojui suteiksite 6 skyriaus a) poskyryje nurodytą medžiagą už mokestį 
  nedidesnį nei platinimo išlaidos.

  <li>Jei darbo platinimas vykdomas siūlant kopijuoti iš tam tikros vietos, 
  pasiūlysite ekvivalenčią galimybę kopijuoti aukščiau nurodytą medžiagą iš tos pačios vietos.

  <li>Įsitikinsite, kad vartotojas jau gavo minėtos medžiagos kopiją 
  (ar Jūs jam jau išsiuntėte ją).

  </ol>

<p>
Prie vykdomosios „darbo, kuris naudoja Biblioteką“ formos privalote 
pridėti visus duomenis ir programas, kurių reikia vykdomojo failo 
suformavimui. Kaip speciali išimtis, platinamoje medžiagoje neprivalo 
būti nieko, kas paprastai platinama (išeities tekstais ar vykdomąja 
forma) su pagrindiniais operacinės sistemos, kurioje minima programa 
veikia komponentais (kompiliatoriumi, branduoliu ir pan.), nebent tie 
komponentai įeina į platinamą failo vykdomąją formą.

<p>
Gali būti, kad šis reikalavimas prieštarauja kitų, nelaisvų bibliotekų 
(kurios paprastai nėra platinamos su operacine sistema) licenzijų 
reikalavimams. Tokiu atveju, Jūs negalite naudoti abiejų bibliotekų 
Jūsų platiname vykdomajame faile.

<p>
<strong>7.</strong> Jūs galite pagrįstą Biblioteka darbą sudėti į vieną 
biblioteką su kita biblioteka (kuri nėra ginama šios licenzijos) ir 
platinti gautą jungtinį produktą, jeigu atskiras pagrįsto Biblioteka 
darbo ir atskiras kitos bibliotekos platinimas yra leidžiamas. Jūs taip pat:

  <ol type="a">

    <li> Prie jungtinės bibliotekos kopijos pridėsite atskirtą nuo bibliotekos 
    pagrįstą Biblioteka darbą. Ši atskirta jungtinės bibliotekos dalis privalo 
    būti platinama pagal ankstesniuose skyriuose išdėstytas sąlygas.

    <li> Įdėsite aiškų pranešimą, kad dalis jungtinės bibliotekos yra darbas 
    pagrįstas Biblioteka ir nurodysite, kur galima rasti atskirtą nuo jungtinės 
    bibliotekos Biblioteka pagrįstą darbą.

  </ol>

<p>  
<strong>8.</strong> Jūs negalite kopijuoti, modifikuoti, licenzijuoti, 
susieti kitų produktų su Biblioteka ar platinti Bibliotekos kitaip 
nei aiškiai numatyta šios licenzijos. Bet kokie bandymai kitaip kopijuoti, 
modifikuoti, licenzijuoti, susieti su kitais produktais ar platinti 
Biblioteką yra negaliojantys ir automatiškai panaikina Jūsų teises 
suteiktas šios licenzijos. Tokiu atveju asmenų, gavusių iš Jūsų 
kopijas ar teises remiantis šia licenzija, teisės (licenzijos) 
nebus panaikintos, jei šie asmenys nepažeidė licenzijos.
  
<p>
<strong>9.</strong> Jūsų nereikalaujama šios licenzijos priimti, 
nes Jūs jos nepasirašėte. Vis dėlto, niekas kitas Jums negarantuoja 
teisės modifikuoti ir platinti Biblioteką ar ja paremtus darbus. 
Be to, minėti veiksmai yra draudžiami įstatymo, jei Jūs nepriimate 
šios licenzijos sąlygų. Taigi, modifikuodami ar platindami Biblioteką 
(ar bet kokį darbą paremtą Biblioteka), Jūs parodote, kad priimate 
šią licenziją ir visas jos sąlygas susijusias su Bibliotekos (ar bet 
kokio Biblioteka paremto darbo) kopijavimu, platinimu ar modifikavimu.

<p>
<strong>10.</strong> Kiekvieną kartą, kai Jūs platinate Biblioteką 
(ar bet kokį Biblioteka paremtą darbą), Bibliotekos gavėjas automatiškai 
gauna licenziją iš pirmojo Bibliotekos autoriaus, suteikiančią teisę 
kopijuoti, platinti, susieti su Biblioteka programas ar modifikuoti 
Biblioteką remiantis šiomis sąlygomis. Jūs negalite gavėjui primesti 
jokių papildomų apribojimų nesančių šioje licenzijoje. Jūs nesate 
atsakingas už trečiųjų šalių vertimą laikytis šios licenzijos sąlygų.

<p>
<strong>11.</strong> Jeigu (kaip teismo nuosprendis ar įtarimas patentų 
pažeidimu ar bet kokiais kitais atvejais) Jums yra primetamos sąlygos 
(teismo potvarkiu, pagal susitarimą ar kitaip), kurios prieštarauja šios 
licenzijos sąlygoms, tai primetamos sąlygos neatleidžia Jūsų nuo šios 
licenzijos sąlygų. Jeigu Jūs negalite platinti Bibliotekos taip, kad 
įvykdytumėte savo įsipareigojimus šiai licenzijai ir kitus susijusius 
įsipareigojimus tuo pat metu, tai negalite platinti Bibliotekos iš viso. 
Pavyzdžiui, jeigu patentas neleis Bibliotekos platinti be autorinių 
honorarų tiems žmonėms, kurie gaus kopijas tiesiogiai ar netiesiogiai 
iš Jūsų, tai vienintelis kelias patenkinti abi (Bibliotekos ir GNU 
Laisvąją GPL) licenzijas yra iš viso neplatinti Bibliotekos.

<p>
Jeigu bet kuri šio skyriaus dalis yra laikoma negaliojančia (neturinčia 
juridinės galios) ar neįvykdoma esant tam tikroms konkrečioms aplinkybėms, 
tai likusi skyriaus dalis lieka galioti. Visais kitais atvejais galioja 
visas skyrius.

<p>
Šio skyriaus tikslas nėra skatinti pažeisti kokius nors patentus, nuosavybės 
teises ar užginčyti tokių teisių pagrįstumą. Šis skyrius siekia tiktai užtikrinti 
nemokamos programinės įrangos platinimo sistemos vientisumą, įgyvendinamą 
viešąja licenzija. Daug žmonių įvairiai prisidėjo prie programinės įrangos 
platinimo per šią sistemą vildamiesi, kad ta sistema bus nuolat taikoma. 
Tik nuo autoriaus (autorės) priklauso, ar jis (ji) norės platinti savo 
programinę įrangą per kokią nors kitą sistemą ar ne ir šios licenzijos 
turėtojas negali primesti sprendimo.

<p>
Šis skyrius turėtų detaliai paaiškinti, kokios turėtų būti likusios licenzijos 
dalies pasekmės. 


<p>
<strong>12.</strong> Jeigu Bibliotekos platinimas ir/arba naudojimas tam 
tikrose šalyse yra ribojamas patentais ar autorinėmis teisėmis, pirminis 
autorinių teisių turėtojas, kurio Biblioteka yra išleista pagal šią licenziją, 
turėtų pridėti aiškius geografinius platinimo apribojimus pašalinančius tas 
šalis ir taip informuodamas, kad platinimas yra leidžiamas tik nepaminėtose 
šalyse. Tokiu atveju apribojimai tampa licenzijos dalimi.

<p>
<strong>13.</strong> Free Software Foundation (angl. - Laisvosos Programinės 
Įrangos fondas) gali periodiškai paskelbti ištaisytas ir/arba naujas Laisvosios 
GPL licenzijos versijas. Naujos versijos savo dvasia bus panašios į dabartinę 
versiją, bet siekiant išspręsti naujai iškilusias problemas gali skirtis kai 
kurios detalės.

<p>
Kiekvienai licenzijos versijai suteikiamas unikalus numeris. Jeigu Biblioteka 
nurodo numerį licenzijos versijos, kuri taikoma Bibliotekai ir „bet kuriai 
vėlesnei jos versijai“, tai Jūs galite sekti arba nurodyta versija, arba bet 
kuria vėlesne Free Software Foundation paskelbta licenzijos versija. Tuo atveju, 
kai Biblioteka nenurodo licenzijos versijos numerio, Jūs galite pasirinkti bet 
kurią Free Software Foundation išleistos šios licenzijos versiją. 

<strong>14.</strong>  Jeigu Jūs norite Bibliotekos dalis įtraukti į kitas 
laisvas programas, kurių platinimo sąlygos skiriasi, parašykite autoriui ir 
paprašykite leidimo. Free Software Foundation programinės įrangos atveju 
rašykite Free Software Foundation organizacijai; mes kartais tokiu atveju 
padarome išimtis. Mūsų sprendimas remsis dviem tikslais: visų programų, 
sukurtų mūsų laisvų programų pagrindu, laisvos programinės įrangos statuso 
išsaugojimu ir bendru skatinimu dalintis ir naudoti programinę įrangą laisvai.

<p><strong>GARANTIJOS NEBUVIMAS</strong></p>

<p>
<strong>15.</strong> KADANGI BIBLIOTEKA LICENZIJUOJAMA NEMOKAMAI, TAI 
JOKIOS GARANTIJOS BIBLIOTEKAI GALIOJANČIŲ ĮSTATYMŲ LEISTU MĄSTU NESUTEIKIAMA. 
AUTORINIŲ TEISIŲ SAVININKAI IR/ARBA KITOS ŠALYS PATEIKIA BIBLIOTEKĄ „TAIP 
KAIP YRA“ BE JOKIŲ GARANTIJŲ, IŠREIKŠTŲ AR NUMANOMŲ, ĮSKAITANT, BET 
NEAPSIRIBOJANT, NUMANOMOM PERKAMUMO BEI TINKAMUMO KONKREČIAI UŽDUOČIAI 
GARANTIJOM, NEBENT KITAIP NURODYTA RAŠTU. JŪS PRISIIMATE VISĄ RIZIKĄ, 
SUSIJUSIĄ SU BIBLIOTEKOS KOKYBE IR VEIKIMU. JEIGU BIBLIOTEKA PASIRODYS 
TURINTI DEFEKTŲ, JŪS PRISIIMATE VISAS BŪTINAS TECHNINĖS PRIEŽIŪROS, 
SUTVARKYMO AR KOREGAVIMO IŠLAIDAS.

<p>
<strong>16.</strong> JOKIU KITU ATVEJU, NEBENT REIKALAUJAMA PAGAL GALIOJANČIUS 
ĮSTATYMUS ARBA SUSITARTA RAŠTU, AUTORINIŲ TEISIŲ SAVININKAI ARBA BET KURI KITA 
ŠALIS, KURI GALI KEISTI IR/ARBA PLATINTI BIBLIOTEKĄ KAIP AUKŠČIAU NURODYTA, 
NEBUS JUMS ATSAKINGA UŽ VISUS, ĮTRAUKIANT BET KOKIUS BENDRUS, IŠSKIRTINIUS, 
ATSITIKTINIUS AR IŠPLAUKIANČIUS IŠ BIBLIOTEKOS NAUDOJIMO ARBA NESUGEBĖJIMO 
NAUDOTI BIBLIOTEKĄ NUOSTOLIUS (APIMANT BET NEAPSIRIBOJANT DUOMENŲ PRARADIMU, 
DUOMENŲ SUGADINIMU, BIBLIOTEKOS NESUDERINAMUMĄ SU KITOMIS PROGRAMOMIS AR BET 
KOKIUS KITUS NUOSTOLIUS, PATIRTUS JŪSŲ AR TREČIŲJŲ PUSIŲ), NET IR TUO ATVEJU, 
KAI AUTORINIŲ TEISIŲ SAVINIKAS AR KITI ASMENYS ŽINOJO APIE TOKIŲ NUOSTOLIŲ 
GALIMYBĘ.

<p>
<h2>KOPIJAVIMO, PLATINIMO IR MODIFIKAVIMO SĄLYGŲ PABAIGA</h2>


<h2>
 <a href="http://www.gnu.org/licenses/gpl.html#TOC4" name=SEC4>
 Kaip taikyti šias sąlygas savo naujoms bibliotekoms
 </a>
</h2>


<p>
Jeigu Jūs sukūrėte naują biblioteką ir norite, kad ji būtų kuo naudingesnė 
visuomenei, mes rekomenduojame ją padaryti laisva biblioteka, kurią 
kiekvienas gali platinti ir keisti. Jūs galite pasiekti šį tikslą 
leisdami biblioteką platinti pagal šią licenziją (arba pagal įprastinę 
GNU GPL licenziją).
</p>


<p>
Norėdami savo bibliotekai taikyti šios licenzijos sąlygas, prie savo 
kūrinio pridėkite žemiau pateiktus įspėjimus. Saugiausia informuojant 
apie garantijos nebuvimą įspėjimus įdėti kiekvieno išeities teksto failo 
pradžioje. Kiekviename faile turi būti po pranešimą:
</p>


<pre>
    <var>Viena eilutė pranešti bibliotekos autoriaus vardui ir ką ta biblioteka daro</var>

    This library is free software; you can redistribute it and/or
    modify it under the terms of the GNU Lesser General Public
    License as published by the Free Software Foundation; either
    version 2.1 of the License, or (at your option) any later version.

    This library is distributed in the hope that it will be useful,
    but WITHOUT ANY WARRANTY; without even the implied warranty of
    MERCHANTABILITY or FITNESS FOR A PARTICULAR PURPOSE.  See the GNU
    Lesser General Public License for more details.

    You should have received a copy of the GNU Lesser General Public
    License along with this library; if not, write to the Free Software
    Foundation, Inc., 51 Franklin Street, Fifth Floor, Boston, MA  02110-1301  USA
</pre>

<p>
Aukščiau esančių angliškų pranešimų vertimai (vertimai tik pažintiniai. 
Savo programoms taikykite angliškas versijas):
</p>

<pre>
Ši biblioteka yra laisva. Jūs galite ją platinti ir/arba modifikuoti
remdamiesi Free Software Foundation paskelbtomis GNU Laisvosios GPL
licenzijos sąlygomis: 2.1 licenzijos versija, arba (savo
nuožiūra) bet kuria vėlesne versija.

Ši biblioteka platinama su viltimi, kad ji bus naudinga, bet BE JOKIOS
GARANTIJOS; be jokios numanomos PERKAMUMO ar TINKAMUMO KONKRETIEMS
TIKSLAMS garantijos. Žiūrėkite GNU Laisvąją GPL licenziją norėdami
sužinoti smulkmenas.

Jūs turėjote kartu su šia biblioteka gauti ir GNU Laisvosios GPL
licenzijos kopiją; jei ne - rašykite Free Software Foundation, Inc., 59
Temple Place - Suite 330, Boston, MA 02111-1307, USA.
</pre>

<p>
Taip pat pateikite informaciją, kaip su jumis susisiekti elektroniniu ar
paprastu paštu.
</p>

<p> Jei būtina, Jūs taip pat turėtumėte gauti savo darbdavio (jei 
dirbate programuotoju) ar savo mokyklos (jei mokotės) „autorinių 
teisių į programą atsisakymą“. Čia pavyzdys - pakeiskite tik vardus: </p>

<pre>
Yoyodyne, Inc., hereby disclaims all copyright interest in the program
Gnomovision' (which makes passes at compilers) written by James Hacker.
signature of Ty Coon, 1 April 1989
Ty Coon, President of Vice
</pre>

<p>
Vertimas:

<pre>
AB "Netvarka" atsisako visų autorinių teisių į programą 'Gnomovizija',
parašytą Jono Programišiaus.

M.A. Gnato parašas, 1989 m. balandžio 1 d.
M.A. Gnatas, vycė prezidentas
</pre>



<hr> <p>Išvertė Vytautas Dvaronaitis.

<hr> <a href="http://www.gnu.org/home.html">GNU antraštinis puslapis</a>. 

<p>Klausimus FSF ir GNU siųsti <a
href="mailto:gnu@gnu.org"><em>gnu@gnu.org</em></a>.  Kiti <a
href="http://www.gnu.org/home.html#ContactInfo">būdai susisiekti</a> su FSF.
</p>

<pre>
Copyright (C) 1989, 1991 Free Software Foundation, Inc.  
59 Temple Place - Suite 330, Boston, MA  02111-1307, USA
</pre>

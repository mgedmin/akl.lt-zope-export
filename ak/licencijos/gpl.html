<h2>Turinys</h2>
<ul>
  <li><a href="?doc=gpl.html#SEC1" name=TOC1>GNU BENDROJI 
  VIEŠOJI LICENZIJA</a> 
  <ul>
    <li><a href="?doc=gpl.html#SEC2" 
    name=TOC2>Pratarmė</a> 
    <li><a href="?doc=gpl.html#SEC3" name=TOC3>KOPIJAVIMO, PLATINIMO 
     IR MODIFIKAVIMO SĄLYGOS</a> 
    <li><a href="?doc=gpl.html#SEC4" name=TOC4>Kaip taikyti
       šias sąlygas savo naujoms programoms</a> </li></ul></li></ul>
<p>

<hr> <p> This is an <strong>unofficial</strong> translation of the GNU General
Public License into Lithuanian.  It was not published by the Free Software
Foundation, and does not legally state the distribution terms for software that
uses the GNU GPL--only the original English text of the GNU GPL does that.
However, we hope that this translation will help Lithuanian language speakers
understand the GNU GPL better.  </p>


<p> Šis dokumentas yra <strong>neoficialus</strong> GNU General Public License
vertimas į lietuvių kalbą. Jis nėra platinamas Free Software Foundation
organizacijos ir neturi <strong>jokios</strong> juridinės galios - tik
originalus anglų kalba parašytas tekstas yra teisinis dokumentas, nusakantis
GNU GPL sąlygas. Mes viliamės, kad šis vertimas padės lietuviškai kalbantiems
žmonėms geriau suprasti GNU GPL.

</p>
<hr>


<p>
<h2><a href="http://www.gnu.org/licenses/gpl.html#TOC1" name=SEC1>
 GNU BENDROJI VIEŠOJI LICENZIJA</a></h2>
<p>1991 metų birželis. Versijos numeris 2.
</p>

<pre>
Copyright (C) 1989, 1991 Free Software Foundation, Inc.  
59 Temple Place - Suite 330, Boston, MA  02111-1307, USA
</pre>

Kiekvienas gali kopijuoti ir platinti šio dokumento (angliškos originalios
versijos) tikslias kopijas, bet keisti jį (originalą) draudžiama.


<h2>
<a href="http://www.gnu.org/licenses/gpl.html#TOC2" name=SEC2>
Pratarmė
</a>
</h2>

<p>
Daugumos programinių produktų licencijos yra parašytos, kad neleistų jums tų 
produktų platinti ir keisti. GNU Bendroji viešoji licencija, priešingai, yra 
skirta garantuoti Jūsų laisvę platinti ir keisti šiuo dokumentu apsaugotus 
produktus. Tuo siekiama, kad programinė įranga būtų laisvai prieinama visiems
jos vartotojams. Ši Bendroji viešoji licencija (General Public License ) tinka
daugumai Free Software Foundation produktų (dalis yra apsaugota GNU Library 
General Public License - GNU Bibliotekine Bendrąja viešąja licencija) ir bet 
kokiai kitai programai, kurios autoriai įsipareigoja ją naudoti. Jūs taip pat
galite šia licenciją taikyti savo programoms. 

<p>
Kalbėdami apie laisvas programas, mes turim omeny laisvę, o ne kainą. Mūsų 
Bendroji viešoji licencija yra sukurta užtikrinti Jūsų laisvę platinti 
laisvų programų kopijas (ir imti mokestį už tai, jei norite). Taip pat 
ji skirta užtikrinti, kad Jūs kartu su programa gautumėte jos išeities 
tekstus arba galėtumėte juos gauti, jei tik jums prireiktų. Ši licencija 
garantuoja, kad ja apsaugotus produktus Jūs galite keisti arba naudoti jų 
dalis naujose atvirose programose ir skirta Jums pasakyti, kad tikrai turite 
teisę atlikti aukščiau minėtus veiksmus. 

<p>
Norėdami apsaugoti Jūsų teises, mes turime įvesti apribojimus, kurie uždraudžia
bet kam varžyti aukščiau minėtas teises ar prašyti Jūsų šių teisių atsisakyti. 
Šie suvaržymai suprantami kaip tam tikra Jūsų atsakomybė, jei Jūs modifikuojate
ar platinate laisvų programų kopijas. 

<P>
Pavyzdžiui, jeigu Jūs platinate tokią programą (nesvarbu už dyką ar už pinigus),
Jūs privalote gavėjui suteikti visas teises, kurias Jūs pats turite. Jūs taip 
pat privalote užtikrinti, kad ir gavėjas gautų ar galėtų gauti išeities 
tekstus. Be to, Jūs privalote jam parodyti šias sąlygas, kad ir gavėjas 
žinotų savo teises. 

<p>
Mes Jūsų teises apsaugome dviem žingsniais: (1) Programinio produkto 
autorinėmis teisėmis ir (2) siūlome Jums šią licenciją, kuri suteikia
teisę kopijuoti, platinti ir/arba modifikuoti programinį produktą. 

<P>
Kiekvieno autoriaus ir savo apsaugai mes norime užtikrinti, kad kiekvienas 
suprastų, jog šiai laisvai programinei įrangai nesuteikiama jokia garantija.
Jei produktas yra kažkieno modifikuotas ir platinamas, mes norime, kad gavėjas
žinotų, jog gauna pakeistą, o ne originalią programą. Šitaip siekiama 
užtikrinti, kad kažkieno įveltos klaidos ir jų sukeltos problemos neterštų
pradinio produkto autoriaus reputacijos. 

<p>
Pagaliau, bet kokiai laisvai programai nuolatos gresia programinių produktų 
patentai. Mes norime išvengti pavojaus, kai laisvų programų platintojai 
individualiai įsigyja patentų licencijas ir taip padaro programas 
nuosavybinėmis. Kad taip neatsitiktų, mes nustatėme, jog bet kokie patentai 
privalo būti licencijuoti kiekvieno laisvam naudojimui arba iš viso 
nelicencijuoti. 

<p>
Tikslūs kopijavimo, platinimo ir modifikavimo terminai bei sąlygos 
pateiktos žemiau. 

<h2>
<a href="http://www.gnu.org/licenses/gpl.html#TOC3" name=SEC3>
KOPIJAVIMO, PLATINIMO IR MODIFIKAVIMO SĄLYGOS
</a>
</h2>

<p>
 <strong>0.</strong> Ši licencija taikoma visoms programoms ar
kitokiems produktams, kuriuose yra autoriaus pranešimas, sakantis, kad
produktas yra platinamas pagal šios Bendrosios viešosios licencijos
sąlygas. „Programa“ tolimesniam tekste ir reiškia tokią programą
ar kitą produktą, o „darbas pagrįstas ta Programa“ reiškia
Programą ar bet kokį išvestinį produktą pagal autorinių teisių
įstatymą, t.y. produktą, į kurį įtraukta Programa ar jos dalis,
originali ar pakeista ir/arba išversta į kitą kalbą. (Toliau Programos
vertimas yra be apribojimų įtrauktas į sąvoką „modifikacija“). Į
kiekvieną licencijos turėtoją tekste kreipiamasi „Jūs“.

<p>
Kitokia veikla nei kopijavimas, platinimas ir modifikavimas šia
licencija nėra numatoma ir išeina už jos ribų. Programos vykdymas nėra
varžomas ir jos vykdymo rezultatai yra ginami šios licencijos tik tuo
atveju, jeigu jų turinys sudarytas iš darbo pagrįsto Programa
(rezultatai ginami licencijos tada, jei jie - modifikuota Programa ir
nepriklausomai nuo to ar darbas atliktas Programa). Ar tai tiesa
priklauso nuo to, ką Programa daro.

<p>
  <strong>1.</strong> Jūs galite kopijuoti ir platinti originalius
Programos išeities tekstus bet kokiose laikmenose, kuriose Jūs juos
gavote ar patys patalpinote, aiškiai ir kaip priklauso kiekvienoje
kopijoje įtraukdami atitinkamus garantijos nebuvimo ir autorinių
teisių įspėjimus. Nekeiskite jokių įspėjimų susijusių su šia licencija
bei garantijos nebuvimu ir visiems Programos gavėjams pateikite šios
licencijos (originalios angliškos versijos) kopiją kartu su Programa.

<p>
Jūs galite imti mokestį už fizinį kopijos perdavimą ir taip pat galite
savo nuožiūra siūlyti garantinį aptarnavimą mainais į pinigus.

<p><strong>2.</strong> Jūs galite modifikuoti savo Programos kopiją (ar
kopijas) ar bet kurią jos dalį tuo būdu sukurdami Programa paremtą
produktą, kurį Jūs galite kopijuoti, platinti arba dirbti su juo pagal
1-ame skyriuje paminėtas sąlygas, jei Jūs taip pat laikysitės šių,
žemiau išvardintų, sąlygų:

  <ol type="a">

    <li> Jūs privalote pakeistuose failuose įterpti pastabas, kad Jūs pakeitėte
    failus ir nurodyti pakeitimų datas. 

    <li> Jūsų platinamas produktas, kurį sudaro dalis ar visa Programa arba kurio
    dalis ar visas yra sukurtas pagal Programą, turi būti licencijuotas pagal 
    šios licencijos sąlygas be jokių mokesčių trečiosioms šalims. 

    <li> Jeigu modifikuota Programa ją vykdant interaktyviai nuskaito komandas,
    ji privalo kiekvieną kartą paleista tokiam interaktyviam naudojimui 
    atspausdinti pranešimą, kuriame nurodomos atitinkamos autorinės teisės
    ir įspėjimas, kad nesuteikiama jokia garantija (arba kitu atveju, kad 
    Jūs suteikiate garantiją) ir kad vartotojai gali Programą platinti pagal
    šias sąlygas. Taip pat reikia vartotojui pranešti, kaip jis galėtų 
    perskaityti šios licencijos (originalios angliškos) kopiją. Išimtis 
    galioja tuo atveju, jei pati Programa yra interaktyvi (t.y. sąveikaujanti,
    dialoginė) ir paprastai nespausdina tokio pranešimo, tai ir Jūsų darbas 
    pagrįstas Programa neprivalo spausdinti pranešimo. 

  </ol>

<p>
Šie reikalavimai taikomi modifikuotam darbui kaip visumai. Jeigu aiškios, 
atskiriamos darbo dalys nėra sukurtos naudojantis Programos išeities tekstais
ir gali būti pagrįstai vadinamos nepriklausomais bei atskirais darbais, tai 
ši licencija ir jos sąlygos netaikomos toms dalims, kai Jūs jas platinate 
kaip atskirus produktus. Tuo atveju, kai šias savo sukurtas nepriklausomas 
dalis Jūs platinate kaip pagrįsto Programa produkto dalį, platinamas produktas
privalo būti ginamas šios licencijos sąlygų. Tokiu atveju ši licencija gina 
visumą ir kiekvieną jos dalį nepriklausomai nuo to, kas ją parašė. 

<p>
Taigi, šio skyriaus tikslas nėra reikšti pretenzijas į visiškai Jūsų parašytų 
darbų teises. Priešingai, siekiama įgyvendinti teises, kuriomis būtų 
kontroliuojamas Programa paremtų išvestinių ar kolektyvinių darbų platinimas. 

<p>
Be to, vien tik darbo, nepagrįsto Programa, sudėjimas į vieną rinkinį su 
Programa ar darbu pagrįstu Programa saugojimui ar platinimui nepadaro šio 
darbo licenzijos objektu.

<p>
  <strong>3.</strong> Jūs galite Programą (ar darbą pagrįsta ja, žr. 2 skyrių) kopijuoti ir
platinti objektiniu kodu ar vykdoma forma laikydamiesi 1 ir 2 skyriuje minimų
sąlygų, jei Jūs taip pat: 

   <ol type="a">
    <li> Kartu su Programa pateiksite pilnus ir perskaitomus išeities tekstus 
    elektroniniu pavidalu kurie turi būti platinami pagal 1 bei 2 skyriaus 
    sąlygas ir esantys laikmenose paprastai naudojamose programinių produktų
    keitimuisi, arba 
    
    <li> kartu su Programa pateiksite pasiūlymą (galiojantį mažiausiai tris metus)
    suteikti pilnus perskaitomus atitinkamus išeities tekstus elektroniniu 
    pavidalu bet kuriai trečiajai šaliai už mokestį nedidesnį nei kainuoja 
    fizinis duomenų perdavimas ir tie išeities tekstai bus platinami pagal 1 
    ir 2 skyriuose minėtas sąlygas laikmenose, paprastai naudojamose 
    programinių produktų keitimuisi, arba 
    
    <li> kartu su Programa pateiksite informaciją, kurią Jūs gavote dėl pasiūlymo
    platinti atitinkamus išeities tekstus. (Ši alternatyva leidžiama tik 
    nekomerciniam platinimui ir tik tada, jei Jūs gavote Programą objektiniu 
    kodu ar vykdomąja forma su tokiu pat pasiūlymu sutinkamai su 3 skyriaus b) 
    dalim.)
   </ol>

<p>
Darbo išeities tekstai tai pageidaujama darbo forma norint jį modifikuoti. 
Prie vykdomos programos esantys išeities tekstai - tai pilni programos išeities
tekstai su visais moduliais, bet kokie programos sąsajos aprašai ir skriptai 
naudojami programos kompiliavimui ir įdiegimui. Kaip speciali išimtis, 
platinami išeities tekstai neprivalo turėti nieko, kas paprastai yra platinama 
(išeities tekstais ar vykdomąja forma) su pagrindiniais operacinės sistemos, 
kurioje minima programa veikia, komponentais (kompiliatoriumi, branduoliu ir 
pan.), nebent tie komponentai įeina į platinamą programos vykdomąją formą. 

<p>
Jei Programos vykdomoji forma ar objektinis kodas platinami siūlant kopijuoti
iš tam tikros vietos, tai siūlymas ekvivalenčios galimybės kopijuoti išeities
tekstus iš tos pačios vietos laikomas išeities tekstų platinimu net ir tuo 
atveju, kai trečiosios šalys neverčiamos kopijuoti išeitinio kodo kartu su 
objektiniu kodu. 

<p> 
<strong>4.</strong> Jūs negalite kopijuoti, modifikuoti, licencijuoti
ar platinti Programos kitaip nei aiškiai numatyta šios licencijos. Bet
kokie bandymai kitaip kopijuoti, modifikuoti, licencijuoti ar platinti
Programą yra negaliojantys ir automatiškai panaikina Jūsų teises
suteiktas šios licencijos. Tokiu atveju asmenų, gavusių iš Jūsų
kopijas ar teises remiantis šia licencija, teisės (licencijos) nebus
panaikintos, jei šie asmenys nepažeidė licencijos.

<p>
<strong>5.</strong> Jūsų nereikalaujama šios licencijos priimti, nes
Jūs jos nepasirašėte. Vis dėlto, niekas kitas Jums negarantuoja teisės
modifikuoti ir platinti Programą ar ja paremtus darbus. Be to, minėti
veiksmai yra draudžiami įstatymo, jei Jūs nepriimate šios licencijos
sąlygų. Taigi, modifikuodami ar platindami Programą (ar bet kokį darbą
paremtą Programa), Jūs parodote, kad priimate šią licenciją ir visas
jos sąlygas susijusias su Programos (ar bet kokio Programa paremto
darbo) kopijavimu, platinimu ar modifikavimu.

<p>
<strong>6.</strong> Kiekvieną kartą, kai Jūs platinate Programą (ar
bet kokį Programa paremtą darbą), Programos gavėjas automatiškai gauna
licenciją iš pirmojo Programos autoriaus, suteikiančią teisę
kopijuoti, platinti ar modifikuoti Programą remiantis šiomis
sąlygomis. Jūs negalite gavėjui primesti jokių papildomų apribojimų
nesančių šioje licencijoje. Jūs nesate atsakingas už trečiųjų šalių
vertimą laikytis šios licencijos sąlygų.

<p>
<strong>7.</strong> Jeigu (kaip teismo nuosprendis ar įtarimas patentų
pažeidimu ar bet kokiais kitais atvejais) Jums yra primetamos sąlygos
(teismo potvarkiu, pagal susitarimą ar kitaip), kurios prieštarauja
šios licencijos sąlygoms, tai primetamos sąlygos neatleidžia Jūsų nuo
šios licencijos sąlygų. Jeigu Jūs negalite platinti Programos taip,
kad įvykdytumėte savo įsipareigojimus šiai licencijai ir kitus
susijusius įsipareigojimus tuo pat metu, tai negalite platinti
Programos iš viso.  Pavyzdžiui, jeigu patentas neleis Programos
platinti be autorinių honorarų tiems žmonėms, kurie gaus kopijas
tiesiogiai ar netiesiogiai iš Jūsų, tai vienintelis kelias patenkinti
abi (Programos ir GNU Bendrąją viešąją) licencijas yra iš viso
neplatinti Programos.

<p>
Jeigu bet kuri šio skyriaus dalis yra laikoma negaliojančia (neturinčia 
juridinės galios) ar neįvykdoma esant tam tikroms konkrečioms aplinkybėms,
tai likusi skyriaus dalis lieka galioti. Visais kitais atvejais galioja visas
skyrius. 

<p>
Šio skyriaus tikslas nėra skatinti pažeisti kokius nors patentus, nuosavybės 
teises ar užginčyti tokių teisių pagrįstumą. Šis skyrius siekia tiktai 
užtikrinti nemokamos programinės įrangos platinimo sistemos vientisumą,  
įgyvendinamą viešąja licencija. Daug žmonių įvairiai prisidėjo prie 
programinės įrangos platinimo per šią sistemą vildamiesi, kad ta sistema 
bus nuolat taikoma. Tik nuo autoriaus (autorės) priklauso, ar jis (ji) 
norės platinti savo programas per kokią nors kitą sistemą ar ne ir šios 
licencijos turėtojas negali primesti sprendimo. 

<p>
Šis skyrius turėtų detaliai paaiškinti, kokios turėtų būti likusios licencijos
dalies pasekmės. 

<p>  
<strong>8.</strong> Jeigu Programos platinimas ir/arba naudojimas tam
tikrose šalyse yra ribojamas patentais ar autorinėmis teisėmis,
pirminis autorinių teisių turėtojas, kurio Programa yra išleista pagal
šią licenciją, turėtų pridėti aiškius geografinius platinimo
apribojimus pašalinančius tas šalis ir taip informuodamas, kad
platinimas yra leidžiamas tik nepaminėtose šalyse. Tokiu atveju
apribojimai tampa licencijos dalimi.
  
<p>
<strong>9.</strong> Free Software Foundation (angl. - Laisvosios
Programinės Įrangos fondas) gali periodiškai paskelbti ištaisytas
ir/arba naujas Bendrosios viešosios licencijos (GPL) versijas. Naujos
versijos savo dvasia bus panašios į dabartinę versiją, bet siekiant
išspręsti naujai iškilusias problemas gali skirtis kai kurios detalės.

<p>
Kiekvienai licencijos versijai suteikiamas unikalus numeris. Jeigu
Programa nurodo numerį licencijos versijos, kuri taikoma Programai ir
bet kuriai vėlesnei jos versijai, tai Jūs galite sekti arba
nurodyta versija, arba bet kuria vėlesne Free Software Foundation
paskelbta licencijos versija.  Tuo atveju, kai Programa nenurodo
licencijos versijos numerio, Jūs galite pasirinkti bet kurią Free
Software Fundation išleistos šios licencijos versiją.
  
<p>
<strong>10.</strong> Jeigu Jūs norite Programos dalis įtraukti į kitas
laisvas programas, kurių platinimo sąlygos skiriasi, parašykite
autoriui ir paprašykite leidimo.  Free Software Foundation programinės
įrangos atveju rašykite Free Software Foundation organizacijai; mes
kartais tokiu atveju padarome išimtis. Mūsų sprendimas remsis dviem
tikslais: visų programų, sukurtų mūsų laisvų Programų pagrindu,
laisvos programinės įrangos statuso išsaugojimu ir bendru skatinimu
dalintis ir naudoti programinę įrangą laisvai.



<p><strong>GARANTIJOS NEBUVIMAS</strong></p>

<p>
<strong>11.</strong> KADANGI PROGRAMA LICENZIJUOJAMA NEMOKAMAI,
TAI JOKIOS GARANTIJOS PROGRAMAI GALIOJANČIŲ ĮSTATYMŲ LEISTU MĄSTU
NESUTEIKIAMA. AUTORINIŲ TEISIŲ SAVININKAI IR/ARBA KITOS ŠALYS PATEIKIA
PROGRAMĄ „TAIP KAIP YRA“ BE JOKIŲ GARANTIJŲ, IŠREIKŠTŲ AR
NUMANOMŲ, ĮSKAITANT, BET NEAPSIRIBOJANT, NUMANOMOM PERKAMUMO BEI
TINKAMUMO KONKREČIAI UŽDUOČIAI GARANTIJOM, NEBENT KITAIP NURODYTA
RAŠTU. JŪS PRISIIMATE VISĄ RIZIKĄ, SUSIJUSIĄ SU PROGRAMOS KOKYBE IR
VEIKIMU.  JEIGU PROGAMA PASIRODYS TURINTI DEFEKTŲ, JŪS PRISIIMATE
VISAS BŪTINAS TECHNINĖS PRIEŽIŪROS, SUTVARKYMO AR KOREGAVIMO IŠLAIDAS.

<p>
<strong>12.</strong> JOKIU KITU ATVEJU, NEBENT REIKALAUJAMA PAGAL
GALIOJANČIUS ĮSTATYMUS ARBA SUSITARTA RAŠTU, AUTORINIŲ TEISIŲ
SAVININKAI ARBA BET KURI KITA ŠALIS, KURI GALI KEISTI IR/ARBA PLATINTI
PROGRAMĄ KAIP AUKŠČIAU NURODYTA, NEBUS JUMS ATSAKINGA UŽ VISUS,
ĮTRAUKIANT BET KOKIUS BENDRUS, IŠSKIRTINIUS, ATSITIKTINIUS AR
IŠPLAUKIANČIUS IŠ PROGRAMOS NAUDOJIMO ARBA NESUGEBĖJIMO NAUDOTI
PROGRAMĄ NUOSTOLIUS (APIMANT BET NEAPSIRIBOJANT DUOMENŲ PRARADIMU,
DUOMENŲ SUGADINIMU, PROGRAMOS NESUDERINAMUMĄ SU KITOMIS PROGRAMOMIS AR
BET KOKIUS KITUS NUOSTOLIUS, PATIRTUS JŪSŲ AR TREČIŲJŲ PUSIŲ), NET IR
TUO ATVEJU, KAI AUTORINIŲ TEISIŲ SAVINIKAS AR KITI ASMENYS ŽINOJO APIE
TOKIŲ NUOSTOLIŲ GALIMYBĘ.

<p>
<h2>KOPIJAVIMO, PLATINIMO IR MODIFIKAVIMO SĄLYGŲ PABAIGA</h2>


<h2>
 <a href="http://www.gnu.org/licenses/gpl.html#TOC4" name=SEC4>
 Kaip taikyti šias sąlygas savo naujoms programoms
 </a>
</h2>


<p>
Jeigu Jūs sukūrėte naują programą ir norite, kad ji būtų kuo naudingesnė visuomenei, geriausias būdas šiam tikslui pasiekti yra padaryti ją laisva
programa, kurią kiekvienas gali platinti ir keisti pagal minėtas sąlygas. 
</p>


<p>
Norėdami pasiekti šį tikslą, prie programos prijunkite žemiau esančius 
įspėjimus. Saugiausia informuojant apie garantijos nebuvimą įspėjimus 
įdėti kiekvieno išeities tekstų failo pradžioje. Kiekvienas failas turi 
pranešimą.
</p>


<pre>
    <var>Viena eilutė pranešti programos autoriaus vardui ir ką ta programa daro</var>

    Copyright (C) <var>metai</var>  <var>autoriaus vardas</var>

    This program is free software; you can redistribute it and/or
    modify it under the terms of the GNU General Public License
    as published by the Free Software Foundation; either version 2
    of the License, or (at your option) any later version.

    This program is distributed in the hope that it will be useful,
    but WITHOUT ANY WARRANTY; without even the implied warranty of
    MERCHANTABILITY or FITNESS FOR A PARTICULAR PURPOSE.  See the
    GNU General Public License for more details.

    You should have received a copy of the GNU General Public License
    along with this program; if not, write to the Free Software
    Foundation, Inc., 59 Temple Place - Suite 330, Boston, MA  02111-1307, USA.
</pre>

<p>
Aukščiau esančių angliškų pranešimų vertimai (vertimai tik pažintiniai. 
Savo programoms taikykite angliškas versijas):
</p>

<pre>
    Ši programa yra laisva. Jūs galite ją platinti ir/arba modifikuoti
    remdamiesi Free Software Foundation paskelbtomis GNU Bendrosios
    Viešosios licencijos sąlygomis: 2 licencijos versija, arba (savo
    nuožiūra) bet kuria vėlesne versija.

    Ši programa platinama su viltimi, kad ji bus naudinga, bet BE JOKIOS
    GARANTIJOS; be jokios numanomos PERKAMUMO ar TINKAMUMO KONKRETIEMS
    TIKSLAMS garantijos. Žiūrėkite GNU Bendrąją Viešąją licenciją norėdami
    sužinoti smulkmenas.

    Jūs turėjote kartu su šia programa gauti ir GNU Bendrosios Viešosios
    licencijos kopija; jei ne - rašykite Free Software Foundation, Inc., 59
    Temple Place - Suite 330, Boston, MA 02111-1307, USA.
</pre>

<p>
Taip pat pateikite informaciją, kaip su jumis susisiekti elektroniniu ar
paprastu paštu.
</p>

<p> Jeigu programa interaktyvi (bendrauja su vartotoju), padarykite, kad
startuodama interaktyviu režimu ji išvestų panašų į šį pranešimą: </p>

<pre>
    Gnomovision version 69, Copyright (C) <var>year</var> <var>name of author</var>
    Gnomovision comes with ABSOLUTELY NO WARRANTY; for details
    type `show w'.  This is free software, and you are welcome
    to redistribute it under certain conditions; type `show c' 
    for details.
</pre>

<p>
Vertimas:

<pre>
    Gnomovizijos 69 versija, Copyright (C) metai  autoriaus vardas
    Gnomovizija pateikiama VISIŠKAI BE JOKIOS GARANTIJOS; smulkmenoms
    surinkite 'show w'. Ši programa yra laisva programinė įranga ir 
    jos platinimas yra sveikintinas laikantis tam tikrų sąlygų; surinkite
    'show c' parodyti smulkmenoms.
</pre>

<p>
Hipotetinės komandos 'show w' ir 'show c' turėtų parodyti atitinkamas
Bendrosios viešosios licencijos dalis. Žinoma, Jūsų komandos gali vadintis
kitaip nei 'show w' ir 'show c'. Jos netgi gali būti pelės spragtelėjimai
ar meniu punktai - kas labiau tinka Jūsų programai.

<p>
Jei būtina, Jūs taip pat turėtumėte gauti savo darbdavio (jei dirbate 
programuotoju) ar savo mokyklos (jei mokotės) „autorinių teisių į 
programą atsisakymą“. Čia pavyzdys; pakeiskite tik vardus: 

<pre>
    Yoyodyne, Inc., hereby disclaims all copyright interest in the program
    `Gnomovision' (which makes passes at compilers) written by James Hacker.

    <var>signature of Ty Coon</var>, 1 April 1989
    Ty Coon, President of Vice
</pre>

<p>
Vertimas:

<pre>
    AB "Netvarka" atsisako visų autorinių teisių į programą 'Gnomovizija',
    parašytą Jono Programišiaus.

    <var>M.A. Gnato parašas</var>, 1989 m. balandžio 1 d.
    M.A. Gnatas, vycė prezidentas
</pre>
</p>


<p> Ši Bendroji Viešoji licenzija nedraudžia įtraukti Jūsų programą į
privačias, patentuotas programas. Jeigu Jūsų programa yra paprograminė
biblioteka, Jūs galite manyti, kad bus naudingiau uždrausti patentuotas
programas susieti su Jūsų biblioteka. Jei tai yra kaip tik tai, ką Jūs norite
padaryti, tai naudokite GNU Library General Public License (GNU Bibliotekinę
Bendrąją Viešąją licenziją) vietoj šios licenzijos.  </p>

<hr> <p> This is an <strong>unofficial</strong> translation of the GNU General
Public License into Lithuanian.  It was not published by the Free Software
Foundation, and does not legally state the distribution terms for software that
uses the GNU GPL--only the original English text of the GNU GPL does that.
However, we hope that this translation will help Lithuanian language speakers
understand the GNU GPL better.  </p>

<p> Šis dokumentas yra <strong>neoficialus</strong> GNU General Public License
vertimas į lietuvių kalbą. Jis nėra platinamas Free Software Foundation
organizacijos ir neturi <strong>jokios</strong> juridinės galios - tik
originalus anglų kalba parašytas tekstas yra teisinis dokumentas, nusakantis
GNU GPL sąlygas. Mes viliamės, kad šis vertimas padės lietuviškai kalbantiems
žmonėms geriau suprasti GNU GPL.

</p>

<hr> <p>Išvertė VU MIF studentas VDD (Vytautas Dvaronaitis).
<p> Taisė Aistė Kesminaitė.

<hr> <a href="http://www.gnu.org/home.html">GNU antraštinis puslapis</a>. 

<p>Klausimus FSF ir GNU siųsti <a
href="mailto:gnu@gnu.org"><em>gnu@gnu.org</em></a>.  Kiti <a
href="http://www.gnu.org/home.html#ContactInfo">būdai susisiekti</a> su FSF.
</p>

<pre>
Copyright (C) 1989, 1991 Free Software Foundation, Inc.  
59 Temple Place - Suite 330, Boston, MA  02111-1307, USA
</pre>

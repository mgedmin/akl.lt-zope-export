<!-- -*- coding: utf-8 -*- -->
<h2>Atviri standartai, protokolai, formatai. Kas tai?</h2>

<p><b>Atviri standartai</b> - tai standartai, kuriuos bet kas gali laisvai naudoti, 
pamatyti specifikacijas bei reikšti pasiūlymus dėl tobulinimo. Bruce Perens 
paaiškinimai kokie yra pagrindiniai atvirų standartų principai:</p>

<ul>
  <li>Prieinamumas. Jie yra laisvai prieinami visiems (ir perskaitymo, ir įgyvendinimo prasme).</li>
  <li>Padidina galutinio vartotojo pasirinkimo laisvę. Atviri standartai sukuria sąžiningą, konkuruojančią 
rinką standarto realizavimams. Jie “nepririša” vartotojo prie konkretaus tiekėjo ar tiekėjų grupės.</li>
  <li>Nemokami. Atvirą standartą galima laisvai realizuoti visiems, už tai negali būti imamas mokestis. 
(gali būti imamas tik už sertifikavimą.)</li>
  <li>Jokios diskriminacijos. Atviri standartai bei organizacijos, kurios juos administruoja negali 
teikti pirmenybės vienam realizuotojui prieš kitą. Sertifikavimo organizacijos turi sudaryti galimybę 
patikrinti atitikimą standartams ir pigiems bei nemokamiems įgyvendinimams.</li>
</ul>

<h3> Atviru standartų naudojimo privalumai:</h3>

<ul>
  <li>Leidžia išsilaisvinti nuo monopolinio gamintojos (pvz. uždaro dokumentų formato MS Word (doc) 
naudojimas priverčia naudoti Microsoft Word, tuo tarpu atviro ASCII (txt) formato naudojimas leidžia 
mums pasirinkti iš daugelio tektsto redaktorių).</li>
  <li>Leidžia naudoti standartą nepriklausomai nuo vieno iš PĮ gamintojų norų (joks gamintojas 
negalės uždrausti kitam realizuoti atvirą standartą savo PĮ).</li>
  <li>Leidžia sekti standarto pakeitimus ir įtakuoti juos (pvz. kai gaunamas pranešimas apie 
standarto saugumo skylęs, jos ištaisomos ir pateikiama atnaujinta formato specifikacija).</li>
  <li>Nepriklausomai nuo programinės įrangos užtikrina vienoda rezultatą (pvz. kadangi MS nesilaiko 
W3C rekomendacijų, puslapiai MS Internet Explorer kartais atvaizduojami kitaip nei Mozilla Firefox 
ar Safari naršyklėse.</li>
</ul>

<h3>Atvirų formatų pavyzdžiai:</h3>

<ul>
  <li>JPEG (.jpg) – atviras el. paveikslėlių formatas. Bet kas gali nemokamai sužinoti jo 
specifikacijas ir pagaminti produktą, kuris bus 100% suderinamas su .jpg formatu.</li>
  <li>HTML(XHTML) – WWW konsorciumo (www.w3.org) standartizuojamas formatas. Čia taip 
pat bet kas gali nemokamai sužinoti ir netgi patikrinti konkretaus HTML dokumento atitikimą standartui.</li>
  <li>OpenDocument – OASIS (www.oasis-open.org) standartizuojamas biuro dokumentų formatas, 
sukurtas XML formato pagrindu.</li>
  <li>PDF (Portable Document Format) – Adobe kompanijai priklausantis, tačiau atviras formatas</li>
</ul>

<h3>Naudinga perskaityti</h3>
<ul>
   <li><a href="atviri_standartai/?doc=atviri_standartai.zpt">Atviri standartai, protokolai, formatai. Kodėl Lietuvai jų reikia?</a><br />
Eglė Girinaitė (eglyte@centras.lt) ir Mantas Kriaučiūnas (mantas@akl.lt)</li>
   <li><a href="http://www.akl.lt/phare">Atvirojo standarto naudojimas savivaldybėse</a><br />
   AKL vykdytas projektas pagal Phare 2002 programą.</li>
</ul>

<h2>AKL „Infobalt 2005“ ITT sprendimų forume</h2>
<p><b>„Atvirų standartų naudojimas valstybiniame ir privačiame sektoriuje“</b></p>
<p><a href="http://www.infobalt.lt/forumas/2005/">
  <img src="images/Infobalt_sprendimuf.gif" alt="Infobalt_paroda_2005">
    </a></p>
<p>2005 m. spalio 27-29 d., Litexpo parodų rūmuose</p>

<p>Šiais metais organizacija "Atviras kodas Lietuvai" taip pat dalyvauja "Infobalt" ITT sprendimų forume 
ir stende <b>G5.15</b> pristato:</p>

<p>
<a href="images/plakatas.png">
  <img src="images/plakatas_th.jpg" alt="Laisvos programos biurui" class="lphoto">
    </a>
<b><a href="http://2005.infobalt.lt/?t=firma&did=750">LAISVAS PROGRAMAS BIURUI</a> </b></p>

<p>Profesionalių biuro programų rinkinys <b>„Laisvos programos biurui“</b> - 
tai visavertė alternatyva paplitusiems biuro programų paketams.
</p>
<p>Rinkinį sudaro:
<ul>
<li>naujos kartos biuro paketas OpenOffice.org 2.0,
<li>dokumentų šablonai bei į rinkinį įeinančių programų dokumentacija,
<li>W3C rekomendacijas geriausiai atitinkanti naršyklė Mozilla Firefox,
<li>virusams atspari pašto programa Mozilla Thunderbird,
<li>kalendoriaus ir laiko planavimo įrankiai,
<li>standartus atitinkančių svetainių kūrimo programa NVU,
<li>laisva žodynų programa OpenDict,
<li>kita biuro programinė įranga.
</ul>
</p>
<p>Šis rinkinys padės atviram dokumentų standartui (OpenDocument) 
įsitvirtinti Lietuvoje, naudotojai įgys pasirinkimo laisvę. 
Stende susipažinsite su biuro programų paketu 
"OpenOffice" ir atviraisiais standartais.
Daugiau informacijos: 
<a href="http://www.openoffice.lt">www.openoffice.lt</a>.
</p>

<p>
</p>

<p>ir <br>
<a href="images/baltix_cd.png">
  <img src="images/baltix_cd_th.png" alt="Baltix CD" class="rphoto">
    </a>
<b>"BALTIX LINUX" DISTRIBUCIJĄ</b> </p>

<p>
<b>Baltix</b> – tai laisva Lietuvai ir kitoms Baltijos šalims 
pritaikyta operacijų sistema, sukurta "Debian GNU/Linux" ir "Ubuntu" pagrindu. 
"Baltix GNU/Linux" operacine sistema galima naudotis ir tiesiog 
iš kompaktinio disko (be įdiegimo), ir įdiegus į kietąjį diską naudojantis 
intuityvia įdiegimo programa.</p>
<p>"Baltix" orientuotas į namų, mokymo įstaigų bei biuro kompiuterius, 
taip pat gali būti naudojamas "Linux" demonstracijai, mokymo kursams, 
kaip "pirmos pagalbos" sistema arba komercinės programinės 
įrangos demonstravimui.</p>
<p>"Baltix GNU/Linux" distribucija turi įvairios programinės įrangos:
<ul>
<li>Biuro programinė įranga OpenOffice.org 2.0 su lietuviškais 
šablonais ir rašybos tikrinimu;
<li>Video ir audio atkūrimo bei rastrinės ir vektorinės 
grafikos (braižymo) programos;
<li>Žodynų programos anglų-lietuvių-vokiečių ir kitais žodynais;
<li>Interneto (el. pašto, pokalbių ir t.t.) programos;
<li>Mokomosios programos vaikams ir suaugusiems;
<li>Duomenų ir sistemos atstatymo, aparatūrinės įrangos 
testavimo, tinklo analizės bei administravimo įrankiai;
<li>Įdomūs ir nuotaikingi žaidimai;
<li>Viso, daugiau nei 1000 įdiegtų paketų, apimančių per 
1500 programų, dokumentų šablonų, įrankių bei žaidimų.
</ul>
</p>
<p>"Infobalt 2005" parodoje bus pristatyta iš esmės 
patobulinta "Baltix" operacinė sistema – įdėta nauja, intuityvesnė, 
grafinė įdiegimo programa, smarkiai pagerintas aparatūrinės 
įrangos aptikimas, atsirado automatinio įdiegimo galimybė, 
padidintas operacinės sistemos bei programinės įrangos draugiškumas 
vartotojui ir kt. Daugiau informacijos –  
<a href="http://baltix.akl.lt/">http://baltix.akl.lt/</a>.
</p>



<p>Spalio 28 d. organizacija "Atviras kodas Lietuvai" ir atvirojo kodo srityje paslaugas teikiančios įmonės 
organizuoja </p>
<p><b>SEMINARUS</b>:</p>

<p><b>Spalio 28 d., 5 salė, ITT sprendimų forumas</b><br><br>
11.50-12.05 „Atvirieji standartai valstybės institucijose - kelias į 
informacinę visuomenę“, Jaroslav Šatkevič, VO "Atviras kodas Lietuvai" prezidentas <br><br>
12.05-12.20 „OpenOffice.org 2.0 - naujos kartos biuro programų paketas
verslui ir valstybės institucijoms“, Mantas Kriaučiūnas, VO "Atviras kodas Lietuvai" ekspertas <br><br>
12:20-12:30 "IBM Linux naujienos", Rimantas Vaitkus, "IBM Lietuva" vadovas<br><br>
12:30-12:45 "Linux tendencijos ir varomosios jėgos", Janis Treijs, "Novell Latvija" regiono vadovas<br><br>
12:45-12:55 "Linux vieta IT infrastruktūroje", Žygimantas Jančoras, "Patikimi sprendimai" vadovas<br><br>
12:55-13:00 "Linux specialistų rengimas", Lilija Svetikienė, "Baltijos kompiuterių akademija" mokymų vadovė
</p><br>

<p>Apsilankykite ITT sprendimų forume (5 salė) mūsų stende G5.15 ir seminaruose spalio 28 d.!</p>

<h2>AKL „Infobalt 2003“ ITT sprendimų forume</h2>
<p>2003 m. spalio 22-25 d., Litexpo parodų rūmuose</p><br>
<a href="http://www.infobalt.lt">
  <img src="images/paroda_2003.gif" height="85" width="120" alt="Infobalt_paroda_2003" class="rphoto">
    </a>
<p><b><i>„ATVIRO KODO PROGRAMOS - NAUJA NIŠA VERSLUI“</i></b></p>
<p>Tema „Atviro kodo programos - nauja niša verslui“ visuomeninė organizacija „Atviras kodas Lietuvai" 
dalyvavo <a href="http://www.infobalt.lt/forumas/2003/">ITT sprendimų forume</a> 
„Infobalt 2003“ parodoje. Mokslo ir technologijų parke (5 salės I aukšte) turėjome stendą, 
kuriame pristatėme Atviro kodo vartus, 2-ąjį „Laisvų programų CD“ leidimą, 
demonstravome laisvas programas kompiuteriuose („Windows“ ir „Linux“ platformose“.
</p>

<p><b>ATVIRO KODO VARTAI</b>. Atviro kodo vartai yra skirti kompiuterių programų namų vartotojams, smulkaus ir vidutinio verslo įmonėms, 
savivaldos bei valstybinėms institucijoms. Jis sukurtas, siekiant užtikrinti galimybę vartotojui iš 
lietuviškų šaltinių nuolat gauti atviro kodo programas, atnaujinimus, mokymus ir paslaugas. Tai skatins laisvų atviro kodo programų 
naujų vartotojų atsiradimą bei greitą ir efektyvų jų aptarnavimą.<br>
Vartų turinys suformuotas atsižvelgiant į Lietuvos vartotojų poreikius bei užsienio analogiškų produktų patirtį. Informacija vartuose 
nuolat atnaujinama.
</p>

<p><b><a href="?doc=cd.html">LAISVŲ PROGRAMŲ CD, 2</a></b>. 
„Laisvų programų CD” yra laisvų atviro kodo programų, veikiančių
„MS Windows“ aplinkoje, rinkinys. Šiame kompaktiniai diske surinktos naudingiausios programos,
reikalingos kasdieniam darbui biure – tiek įmonėse, tiek ir savivaldos bei valdžios institucijose.
Taip pat yra daug specializuotų programų: projektavimo, audio,
video, vaizdų apdorojimo, duomenų bazių valdymo sistemos ir kt. Nemažai programų skirta
ir moksleiviams – į kompaktinį diską įtrauktos
specialios edukacinės programos bei žaidimai. Rinkinyje esančios programos patenkins ir namų
vartotojo poreikius. Yra ir programos, verstos į lietuvių kalbą. Viso surinkta 70 nemokamų laisvų programų.<br>
Tai antrasis „Laisvų programų CD“ leidimas. Jame – ne tik atnaujintos programų versijos bei papildymas naujomis programomis, 
bet ir lietuviškas produktas - atviro kodo žodynas „OpenDict“. Taip pat surinkta labai svarbi informacija programų vartotojui - įmonių, teikiančių diegimo ir 
aptarnavimo paslaugas, sąrašas.<br>
Netrukus „Laisvų programų CD“ galėsite įsigyti prekybos centruose.
<a href="?doc=cd.html">Čia</a> rasite išsamų aprašymą apie „Laisvų programų CD“.
</p>

<p><b><a href="?doc=seminarai.html">SEMINARAI</a></b>. 2003 m. spalio 24 d., 10-12.45 val., 5 salės konferencijų salėje<br>
AKL ITT sprendimų forume organizavo seminarų ciklą tema „Atviro kodo programos - nauja niša verslui“. Seminaruose pristatomi atviro kodo 
sprendimai bei gerosios praktikos istorijos. Šie praktiniai seminarai skirti IT bei kitų profilių įmonėms, valstybinių institucijų IT vadovams.<br>
Pranešimus skaitė įmonių, naudojančių laisvas atviro kodo programas, teikiančių paslaugas bei 
kuriančių atviro kodo produktus, atstovai.<br>
Apsilankę <a href="?doc=seminarai.html">čia</a>, sužinosite, apie pranešimų temas ir pranešėjus, galėsite atsisiųsti 
pranešimų bylas ir pažiūrėti nuotraukas.
</p>

<p><b><a href="?doc=diskusijos.html">ATVIROS DISKUSIJOS</a></b>. 2003 m. spalio 24 d., 13-15 val., Spaudos centre<br>
AKL inicijavo atviras diskusijas aktualiomis atviro kodo ir atvirų standartų temomis. Diskutuoti „už apskrito stalo“ kvietėme valdžios, mokslo, 
verslo ir kitus susijusius atstovus.<br>
<a href="?doc=diskusijos.html">Čia</a> galite susipažinti su diskusijų temomis bei dalyviais, pažiūrėti nuotraukas.
</p>

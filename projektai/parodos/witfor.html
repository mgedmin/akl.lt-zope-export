<h2>PASAULIO INFORMACINIŲ TECHNOLOGIJŲ FORUMAS<br>
WORLD INFORMATION TECHNOLOGY FORUM<br>
„WITFOR-Vilnius 2003“</h2>
<a href="http://www.witfor.lt">
  <img src="images/witfor_logo2.png" height="73" width="146" alt="WitFor logo" class="rphoto">
    </a>
<p>
Šiandien pasaulyje tarp skirtingų šalių, regionų, socialinių grupių egzistuoja taip vadinamas skaitmeninis skląstas (angl. - digital divide), kuomet ekonomiškai stipriose valstybėse daugeliui informacinės technologijos yra tapusios būtinybe, kaip ir telefonas ar automobilis, o silpnesnėse šalyse nemažas procentas žmonių nesugebėtų paaiškinti, kas yra Internetas ar kokios kompiuterio galimybės. Tai egzistuoja ir Lietuvoje – ypatingai tarp didmiesčių ir kaimo gyventojų.<br>
Į Pasaulio informacinių technologijų forumą <a href="http://www.witfor.lt">WITFOR</a>, vykusį 2003 m. rugpjūčio 27-29 d. Vilniuje,  susirinko per 600 atstovų iš 68 pasaulio valstybių, kurių tikslas – rasti sprendimus, paspartinančius informacinių ir komunikacinių technologijų plėtrą besivystančiose ir ekonomiškai atsilikusiose valstybėse. Šie sprendimai surašyti į <a href="http://www.witfor.lt/?page=365&info=20">Vilniaus deklaraciją</a>.<br>
Plačiau apie WITFOR renginį - forumo <a href="http://www.witfor.lt">svetainėje</a>.
</p><br>

<h2>Organizacijos „Atviras kodas Lietuvai“ dalyvavimas WITFOR'e</h2>
<p>
Asociacijos „Infobalt“ dėka AKL turėjo du stendus WITFOR parodoje. Čia mes pristatėme laisvų atviro kodo programų sprendimus ir AKL iniciatyvas žinių apie informacines technologijas lygio kėlimui bei kompiuterinio raštingumo didinimui.<br><br>
Parodos metu UAB „IBM Lietuva“ suteiktame kompiuteryje demonstravome „GNU/Linux“ operacinę sistemą „<a href="http://baltix.akl.lt">Baltix-Knoppix</a>“, sukurtą „Debian GNU/Linux“ operacinės sistemos pagrindu. „<a href="http://baltix.akl.lt">Baltix-Knoppix</a>“ yra operacinė sistema, kurią galima paleisti iš kompaktinio disko įrenginio arba įdiegtą kompiuteryje. „Knoppix“ naudoja grafinę aplinką „KDE“, kuri šiandien yra lokalizuota ir dalinai išversta į lietuvių kalbą atviro kodo entuziastų. Taip pat pristatytos lokalizuotos ir dalinai verstos įvairios naudingos programos.<br>
Įmonių „Via Ventus“, UAB „Patikimi sprendimai“ ir UAB „Lema“ dėka idėjas pristatėme ir bukletuose bei plakatuose.<br>
Stenduose turėjome ir „Smaltijos“ leidyklos parengtas knygas: „Linux grafinė aplinka KDE3“, „Linux sistemos administravimas“, „OpenOffice 1.0“, bei atmintines: „OpenOffice“, „KDE 3“, „HTML 4“.<br><br>
Aplankykite <a href="http://www.akl.lt/nuotraukos/witfor">foto galeriją</a>.
</p><br>

<h2>SKAITMENINĖ SANGLAUDA (Digital Cohesion)</h2>
<p>
WITFOR tema yra skaitmeninė atskirtis, tad AKL siūlo sprendimus, skatinančius pasiekti skaitmeninę sanglaudą: laisvas programas ir eVitaminus, kurių trūksta ne tik Lietuvos gyventojams. Kompiuteris suprantama gimtąja kalba ir pigi legali programinė įranga – sprendimai naujam kompiuterio vartotojui.
</p>

<h2>LAISVOS PROGRAMOS SKAITMENINEI SANGLAUDAI PASIEKTI<br>
(Libre Software for Digital Cohesion)</h2>
<p>
Remiantis statistikos duomenimis, apie 50 procentų Lietuvos gyventojų nemoka naudotis kompiuteriais. Pusė jų net nesidomi jo galimybėmis ir nesiekia išmokti naudotis, kiti – norėtų išmokti ir naudoti, tačiau susiduria su tam tikrais barjerais. Vieniems kompiuteris yra per brangus pirkinys, kiti jaučia psichologinį diskomfortą, kadangi nesupranta užsienio kalbos, o kompiuteris „kalba“ ne gimtąja kalba.
</p>
<a href="images/witfor_12_big.jpg"><img src="images/witfor_stendas2.jpg" 
     height="170" width="113" alt="Computer in mother-tongue" class="lphoto"></a>
<p align=center><b><i>Kompiuteris gimtąja kalba<br>(Computer in Mother-tongue)</i></b></p>
<p>Šiandien Lietuvoje yra verčiamos tiek komercinės, tiek laisvos programos. Tačiau, kas garantuos, kad kompiuterinių programų vertimas į tam tikrą nacionalinę kalbą visuomet atneš naudą gamintojui? Todėl visai tikėtina, kad kita programos versija nebus išversta. Sprendimas yra lokalizuoti ir versti laisvas, nepriklausomas nuo gamintojų programas, remiant šalies Vyriausybei.
</p><br>
<a href="images/witfor_13_big.jpg"><img src="images/witfor_stendas3.jpg"
     height="170" width="113" alt="Cost-effective Legal Software" class="rphoto"></a>
<br>
<p align=center><b><i>Pigi legali programinė įranga<br>(Cost-effective Legal Software)</i></b></p>
<p>
Nepaisant to, kad sparčiai besivystant informacinėms technologijoms mažėja jų įsigijimo kaina, tačiau finansininis rodiklis vis dar yra problema pakankamai plačiam ratui žmonių, norinčių įsigyti kompiuterį. Kaip rodo apklausos duomenys, Lietuvoje apie 70 procentų kaimo žmonių neturi galimybės nusipirkti kompiuterį dėl aukštos jo kainos.<br>
Iki 40 procentų kompiuterio kainos sudaro programinė įranga. Tad nemažai žmonių renkasi naudotus kompiuterius ir instaliuoja nelegalią programinę įrangą. Vis dar nesuvokiama, kas gręsia nelegalių programų vartotojui. Taip pat trūksta informacijos ir apie legalumo alternatyvas – laisvas programas. Laisvos atviro kodo programos mažina kompiuterių įsigijimo barjerą ir sumažina kainą mažiausiai 1500 Lt.
</p><br>

<h3>Kokius veiksmus reikia inicijuoti ir įgyvendinti, kad atsirastų pigesnis kompiuteris nacionaline kalba bei būtų efektyviai naudojamas:</h3>
<p>
<ul>
  <li>lokalizuoti ir versti laisvas atviro kodo programas – jos suteikia galimybę tai atlikti lengviau, pigiau ir paprasčiau
  <li>parengti koduočių sistemas nacionalinei kalbai
  <li>kompiuterių vartotojams parengti mokomąją literatūrą
  <li>užtikrinti aukštos kokybės atviro kodo programų ir jų naujų versijų įsigijimą iš nacionalinių šaltinių
  <li>užtikrinti galimybę naudotis profesionaliu laisvų atviro kodo programų aptarnavimu bei organizuoti mokymus
  <li>išleisti kompiuterių terminų žodyną
  <li>sukurti nacionalinės kalbos rašybos tikrinimo bei žodžių kėlimo kompiuterines programas
  <li>vystyti ir plėsti atviro kodo programų paslaugų sektorių
  <li>paruošti studijų programas aukštosiose mokyklose specialistų rengimui
  <li>informuoti gyventojus, smulkaus ir vidutinio verslo įmones, švietimo įstaigas apie laisvas atviro kodo programas ir šaltinius programų parsisiuntimui
  <li>parengti ECDL mokymo ir testavimo programą laisvų atviro kodo programų vartotojams
  <li>kompiuterinių programų kūrimui, duomenų apsikeitimui ir informacijos publikavimui naudoti atvirus standartus, kaip de facto standartus
</ul>
</p><br>

<h2>IKT ŽINIŲ LYGIO KĖLIMAS IR KOMPIUTERINIO RAŠTINGUMO DIDINIMAS<br>
(Raising ICT Awareness and Computer Literacy)</h2>
<p align=center><i>
<a href="?doc=eVitamins.html">eVitaminai – augimui ir klestėjimui</a>
</i></p>

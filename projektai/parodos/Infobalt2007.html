<h2>AKL „INFOBALT'2007“ parodoje</h2>
<p><a href="http://2007.infobalt.lt/">
  <img src="images/infobalt2007.gif" alt="Infobalt_paroda_2007">
    </a></p>
<p />2007 m. spalio 25 - 27 d., Litexpo parodų rūmuose, stendas nr. 5D02

<p />Šiemet „Infobalt 2007” parodos lankytojai užėję į asociacijos “Atviras kodas Lietuvai” stendą galės susipažinti su laisvai platinamomis programomis namams bei biurui, lietuviška operacine sistema “Baltix”, o stendo darbuotojai mielai padiskutuos apie atviro kodo naudą bei galimybes.
<hr />
<p /><a href="images/freecd.jpg">
  <img src="images/freecd.jpg" alt="Laisvas CD" class="rphoto" width="400"></a>
<p />Kompaktiniame diske  “Laisvas CD” yra visos namams bei ofisui reikalingos programos. Nuo paprasto ir efektyvaus biuro programų rinkinio OpenOffice.org, galingo ir profesionalaus įrankio 3D modeliavimui „Blender” iki grafinių redaktorių, žaidimų, grotuvų, kalendorių, naršyklių ir net kosmoso stebėjimo simuliatorių. Ir kas svarbiausia – visos šios programos yra nemokamos, dėl to toks kompaktas gali nemenkai sumažinti namų ar įmonės IT biudžetą.
<p /><a href="images/baltix3.png">
  <img src="images/baltix3.png" alt="Baltix GNU/Linux 3.0" class="lphoto" width="250"></a>
<p />Kitas produktas mūsų stende – specialiai Lietuvai pritaikyta operacinė sistema „Baltix GNU/Linux 3.0“, kuri išversta į lietuvių ir kitas Baltijos šalių kalbas bei turi daugybę naudingų laisvų programų, taip pat išverstų į lietuvių kalbą. „Baltix“ orientuota į namų, mokymo įstaigų bei biuro kompiuterius. Taip pat gali būti naudojama „Linux“ demonstracijai, mokymo kursams, kaip „pirmos pagalbos“ sistema arba komercinės programinės įrangos demonstravimui. Pirmoji „Baltix“ versija parodos Infobalt 2005 metu buvo pripažinta „Metų alternatyva“, „Geriausio lietuviško ITTE (informacinių technologijų ir telekomunikacijų) produkto“ konkurse.


<p />Kviečiame apsilankyti „Infobalt” 2007 parodos AKL stende. Tikime, kad tai padės praplėsti jūsų akiratį. Sužinosite kaip kokybiškai ir pigiai patenkinti jūsų arba įmonės IT poreikius.

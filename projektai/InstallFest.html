<h2>Diegimo šventė [InstallFest]</h2>

<ul>
    <li><a href="?doc=InstallFest.html#SEC1" name=TOC1>
Įdiekite laisvas (nemokamas) programas savo kompiuteriuose !</a> 
    <li><a href="?doc=InstallFest.html#SEC2" name=TOC2>
Artimiausios Diegimo šventės</a> (Vilnius, 2008-05-17) <!-- <a href="?doc=installfest-kaunas-08_registracija.html">Registruotis internetu</a> -->
    <li><a href="?doc=InstallFest.html#SEC3" name=TOC3>
Apie pirmąją Diegimo šventę Lietuvoje</a> 
    <li><a href="?doc=InstallFest.html#SEC4" name=TOC4>
Diegimo šventė Panevėžyje</a> </li>
    <li><a href="?doc=InstallFest.html#SEC5" name=TOC5>
Diegimo šventė Vilniuje</a> </li>
    <li><a href="?doc=InstallFest.html#SEC6" name=TOC6>
Diegimo šventė Utenoje</a> </li>
    <li><a href="?doc=InstallFest.html#SEC7" name=TOC7>
Diegimo šventė Šilutėje</a> </li>
    <li><a href="?doc=InstallFest.html#SEC8" name=TOC8>
Diegimo šventė Biržuose</a> </li>
    <li><a href="?doc=InstallFest.html#SEC9" name=TOC9>
Diegimo šventė Alytuje</a> </li>
    <li><a href="?doc=InstallFest.html#SEC10" name=TOC10>
Diegimo šventė Kaune 2008 m. žiemą</a> </li>
</ul>

<h3><a href="?doc=InstallFest.html#TOC1" name=SEC1>
Įdiekite laisvas (nemokamas) programas savo kompiuteriuose !</a></h3>

<p>Visuomeninė organizacija „Atviras kodas Lietuvai" su partneriais organizuoja laisvų (atviro kodo) programų 
Diegimo šventę.<br><br>
Diegimo šventė, anglišku pavadinimu „InstallFest“, yra plačiai paplitusi Europos šalyse, 
JAV ir kitur. 2003 m. rugsėjo 20 d. įvyko pirmasis toks renginys Lietuvoje.
</p>
<p>Kodėl reikalingas toks renginys? Lietuvos kompiuterių vartotojai vis labiau domisi laisvomis atviro kodo programomis, 
kurios gana dažnai gali sėkmingai pakeisti komercinius analogus, nors yra nemokamos. Nedaugelis ryžtasi 
išbandyti, nes tai yra nauja. Tačiau yra specialistų, kurie nesunkiai pasidalins žiniomis ir įgyta 
patirtimi diegiant bei konfigūruojant atviro kodo programas ir padės naujokui įdiegti programas 
savo kompiuteryje.
</p>
<p>Į Diegimo šventę susirenka norintieji turėti savo kompiuteriuose laisvas atviro kodo programas, 
kartu atsinešdami ir savo stalo ar nešiojamus kompiuterius. Renginio metu jie patys diegia programas į 
kompiuterį, konsultuojami specialistų.
</p>

<h3><a href="?doc=InstallFest.html#TOC2" name=SEC2>
Artimiausios organizuojamos Diegimo šventės</a></h3>

 <ul>
    <li><b>Vilniuje</b>. Vilniaus Universiteto Matematikos ir Informatikos fakultete, 2008 m. gegužės 17 d. (šeštadienį). 
<!-- <a href="?doc=installfest-kaunas-08_registracija.html">Prašome registruotis</a> -->
 </ul>
<p>2008 m. balandžio pabaigoje pasirodė naujausia <a href="http://ubuntu.lt">Ubuntu Linux</a> versija, turinti ilgesnį garantuotos priežiūros laikotarpį (Long Time Support - LTS).
Šia proga, Lietuvos <a href="http://ubuntu.lt">Ubuntu Linux</a> bendruomenė bei asociacija „Atviras kodas Lietuvai" organizuoja diegimo šventę, 
kurios metu visi norintys galės susipažinti su nauja ir įdomia operacine sistema. 
</p>
<p>Kviečiame išbandyti bei susipažinti su laisvosiomis (atvirojo kodo) programomis - visi norintys 
nemokamai įsidiegti laisvąją programinę įrangą į savo kompiuterius gali atsinešti juos į renginį.
Renginio metu dalyviai bus mokomi naudotis laisvosiomis sistemomis, lengvai jas įdiegti į kompiuterius.
</p>
<p>Kviečiami ir asmenys be kompiuterių. Bus seminarai apie legalią, laisvą programinę įrangą bei atviruosius standartus.
Dalyviai sužinos, kad jie neprivalo brangiai mokėti už programinę įrangą ar naudotis nelegalia, o 
turi realią alternatyvą nemokamai gauti ir naudotis legalia laisva programine įranga, atitinkančia 
šiuolaikinius standartus bei vartotojo poreikius.</p>
<p>Šventės kulminacija - masinis naujų <a href="http://ubuntu.lt">Ubuntu Linux</a> ir jos pagrindu sukurtos Lietuvos rinkai pritaikytos
 <a href="http://baltix.akl.lt">Baltix GNU/Linux</a> operacinių sistemų diegimas.</p>

<h4><a name="Programa">Renginio Programa</a></h4>
11:00-11:10<b> Saulius Gražulis: Įžanga.</b><br>
11:10-11:40<b> Mykolas Okulič-Kazarinas: Atviras kodas ir <i>Ubuntu</i> filosofija.</b><br>
Trumpai apie tai, kas yra laisvoji programinė įranga (atvirasis kodas) ir kuo ji pranašesnė lyginant su nuosavybinėmis uždaro kodo programomis. 
<i>Ubuntu</i> projekto atsiradimo istorija bei <i>Ubuntu</i> filosofija.<br>
11:40-12:00 <b>Mantas Kriaučiūnas: Kas yra <a href="http://baltix.akl.lt">Baltix GNU/Linux</a>?</b><br>
<a href="http://baltix.akl.lt">Baltix GNU/Linux</a> operacinės sistemos bei jos kūrimo proceso pristatymas.<br>
12:00-12:15 <b>Pertrauka</b><br>
12:15-13:15 <b>Mantas Kriaučiūnas: Masinis diegimas!</b><br>
Visi norintys galės pradėti diegtis <i>Ubuntu</i> ar <a href="http://baltix.akl.lt">Baltix GNU/Linux</a>, o 
konsultantai visiems norintiems padės, pakonsultuos, atsakys į klausimus. 
Neatsinešę kompiuterių galės žiūrėti kaip reikia įdiegti <i>GNU/Linux</i> operacinę sistemą, išbandyti laisvą programinę įrangą Dell nešiojamuosiuose 
kompiuteriuose su jau įdiegtomis <a href="http://baltix.akl.lt">Baltix GNU/Linux</a> bei <i>Ubuntu</i> operacinėmis sistemomis, užduoti klausimus.
<br>
13:15-15:15<b> „Žaibiški“ pranešimai.</b>
<ul>
    <li><b>Mykolas Okulič-Kazarinas</b>: <i>OpenOffice.org</i> ir jo papildinių naudojimas.</li>
    <li><b>Mantas Zimnickas</b>:&nbsp; Darbo lauko išvaizdos gerinimas, <i>Compiz</i> konfigūravimas ir t.t. (<i>Eye Candy</i>).</li>
    <li><b>Jurgis Pralgauskis</b>: Programos mokymuisi.</li>
    <li><b>Mantas Zimnickas</b>: Darbas su grafika (nuotraukomis ir pan.): <i>Gimp</i>, <i>Blender</i>.</li>
    <li><b>Jurgis Pralgauskis</b>: Darbas su vektorine grafika: <i>Inkscape</i>.</li>
    <li><b>Saulius Gražulis</b>: Komandinės eilutės nereikia bijoti.</li>
    <li><b>Mantas Kriaučiūnas</b>: <a href="launchpad.net">launchpad.net</a> laisvų programų kūrimo sistemos naudojimas (kaip pranešti pasiūlymus ar pastebėtus trūkumus, užduoti klausimus).</li>
    <li><b>Tomas Žeimys:</b> <a href="http://ubuntu.lt">Ubuntu Linux</a> bendruomenė ir tu.</li>
</ul>
<p>Daugiau informacijos, nuotraukas, nufilmuotus vaizdus žiūrėkite renginio interneto svetainėje - <a href="http://ubucon.lt">ubucon.lt</a></p>

<h3><a href="?doc=InstallFest.html#TOC3" name=SEC3>
Apie pirmąją Diegimo šventę Lietuvoje</a></h3>

<p><b>Pirmoji Diegimo šventė [InstallFest] Lietuvoje</b> organizuota 2003 m. rugsėjo 20 d. Kaune, KTU Informacinių 
technologijų plėtros institute, Studentų g. 48a, 201 klasėje. Su kompiuteriais susirinko 14 dalyvių. Tarp pageidavusių 
laisvų atviro kodo programų - moksleiviai, studentai, verslininkai.
</p>

<p>Dalyviams buvo parengtas <a href="http://baltix.akl.lt">Baltix-Knoppix</a> diegimo paketas, įrašytas į CD, bei instrukcijos. Iš anksto 
pageidavusiems kitokio paketo, padėjome diegti ir konfigūruoti „RedHat“ ir „FreeBSD“. Taip pat padėjome susikonfigūruoti 
projektorių, skaitmeninius kamerą ir fotoaparatą, TV tiunerius. Dalyvius konsultavo tikri atviro kodo programų specialistai, kaip 
dar kartą teko įsitikinti.
</p>

<p><a href="http://baltix.akl.lt">Baltix-Knoppix</a> yra „Debian GNU/Linux“ pagrindu sukurtas programinės įrangos distributyvas. Tai ne tik operacinė sistema. 
Su ja kartu gaunamos ir grafinės aplinkos „GNOME“ ar „KDE“. Taip pat yra biuro, interneto, pašto bei kitos kasdieniam naudojimui reikalingos 
programos. <a href="http://baltix.akl.lt">Baltix-Knoppix</a> yra laisvai platinama. Ją galima atsisiųsti iš ftp.akl.lt. Pateikiame ir Diegimo šventei 
parengtas instrukcijas.
</p>

<p>Ačiū dalyviams už dalyvavimą, KTU ITPI vadovams už patalpas, Mantui už naują <a href="http://baltix.akl.lt">Baltix-Knoppix</a> versiją, Ritukei už plakatus, 
BMS'ui už CD, konsultantams, pasidalinusiems savo žiniomis, ir visiems kitiems vienaip ar kitaip prisidėjusiems prie renginio 
sėkmės!<br><br>
Yra 
<a href="http://www.b4net.lt/%7Emgedmin/tmp/photos/installfest">Mariaus Gedmino</a>, 
<a href="http://ftp.akl.lt/AKL/Diegyne/Kaunas/Kastycio_Foto">Kastyčio Laurinaičio</a>, 
<a href="http://plasmy.azuolas.org/third_stage_album.php?prev_path=albums/events/InstallFest&name=InstallFest&first_name=events&action=search&page_number=1">Manto Puidos</a> ir 
<a href="http://www.azuolas.org/~paujak/installfest/">Pauliaus Jakutavičiaus</a>  
nuotraukos iš renginio. Taip pat galite atsisiųsti ir Antano Gadeikio (Kalėdos) susuktą 9.45 min 
<a href="ftp://ftp.akl.lt/AKL/Video/InstallFest.Kaunas.20030920.xvid.avi">filmuką (86MB)</a>.
</p>
<p>Žiniasklaida apie Diegimo šventę Kaune:
  <ul>
     <li>„Universitete – naujas renginys kompiuterių vartotojams“, Laurynas Bunka / „Lietuvos ryto“ priedas „Laikinoji sostinė“ / 2003.09.20
     <li><a href="http://www.infoteka.lt/index.php?name=rodyti2&id=980&kat_id=72">„Lietuvoje - pirmoji atviro kodo diegimo šventė“</a>, 
           Liutauras Leščinskas / „Respublikos“ priedas „Infoteka“ / 2003.09.23
     <li><a href="http://www.kaunodiena.lt/lt/?id=6&aid=12713">„Nemokamų programų šventė“</a>, 
            Jurgita Murauskaitė / „Kauno diena“, „Argumentų“ skiltis / 2003.09.23
     <li><a href="http://internet.ktu.lt/aidai/2022/aidai8.pdf">„Pirmoji Diegimo šventė Lietuvoje“</a> / „Studijų aidai“ / 2003.09.25
     <li>„InstallFest“ renginyje - ne tik studentai“, Paulius Jakutavičius / „Lietuvos ryto“ priedas „Vartai“, „Kompiuterijos“ skiltis / 2003.09.29
  </ul>


<h3><a href="?doc=InstallFest.html#TOC4" name=SEC4>
Diegimo šventė Panevėžyje</a></h3>


<a href="images/plakatas_panevezys_didelis.png">
  <img src="images/plakatas_panevezys_mazas.png" height="200" width="141" alt="Diegimo šventė Panevėžyje" class="rphoto">
    </a>
<p>2003 m. gruodžio 13 d., šeštadienį, KTU Panevėžio institute Distancinio mokymo centre visą dieną vyko 
Diegimo šventė, į kurią susirinko apie 20 dalyvių su visa kompiuterine įranga. Diegimo šventėje dalyvavo 
įvairių firmų ir organizacijų inžinieriai, informacinių sistemų specialistai, 
kompiuterių mėgėjai.
</p>
<p>Renginio pradžioje buvo demonstruota „GNU/Linux“ operacinė sistema <a href="http://baltix.akl.lt">Baltix-Knoppix</a>, kurią 
vėliau savo kompiuteriuose diegėsi dauguma dalyvių. Kompiuteriuose, skirtuose serveriams 
buvo diegiama „Debian GNU/Linux“ ir „FreeBSD“ operacinės sistemos. Iš Kauno ir Vilniaus atvykę  
AKL nariai noriai dalijosi įgyta patirtimi ir žiniomis, kai kurie dalyviai netgi išklausė ištisas paskaitas 
apie „Unix“ tipo sistemas ir jų konfigūravimo niuansus. Nemažai dalyvavusiųjų jau buvo bandę vieną ar kitą 
distribuciją, o čia įgijo daugiau patirties. Naujos patirties įgijo ir konsultantai, susidūrę su kai 
kuriomis specifinėmis kompiuterinėmis įrangomis (kaip printeris, kuris nelabai sėkmingai 
veikia ir „Windows“ aplinkoje).
</p>

<p>Dėkojame renginio iniciatoriams KTU Panevėžio instituto Skaičiavimo centro direktorei Alinai Dėmenienei 
ir vyr. inžinieriui Arnualdui Dalindai už šiltą priėmimą, dalyviams už dalyvavimą ir iš anksto parengtus 
klausimus, konsultantams, nepatingėjusiems keltis anksti šeštadienį ir vykusiems į Panevėžį, ir visiems 
kitiems, kurie prisidėjo prie pasirengimo Diegimo šventei.
</p>
<p>Galite atsisiųsti Antano Gadeikio (Kalėdos) sumontuotą 5 min filmuką
<a href="ftp://files.akl.lt/AKL/Video/InstallFest.Panevezys.xvid.avi">filmuką (55MB)</a>.
</p>

<h3><a href="?doc=InstallFest.html#TOC5" name=SEC5>
Diegimo šventė Vilniuje</a></h3>

<a href="images/plakatas_vilnius_didelis.png">
  <img src="images/plakatas_vilnius_mazas.png" height="200" width="141" alt="Diegimo šventė Vilniuje" class="rphoto">
    </a>
<p>2004 m. vasario 14 dieną VU Matematikos ir 
informatikos fakulteto Informacinių technologijų centre vyko Diegimo šventė. Apie 20 
renginio dalyvių savo kompiuteriuose diegėsi atvirojo kodo programas. Didžioji dalis - 
operacinę sistemą <a href="http://baltix.akl.lt">Baltix-Knoppix</a>, su grafine aplinka ir programomis. 
Dalyvius konsultavo būrys „Linux“ specialistų.</p>
<p><a href="http://baltix.akl.lt">Baltix-Knoppix</a> yra „GNU/Linux“ sistema, sukurta „Debian“ pagrindu, 
turinti „KDE“ ir „GNOME“ grafines aplinkas vartotojui ir daug naudingų programų: 
pašto, Interneto, teksto redagavimo, vaizdų apdorojimo, audio, video, 
edukacines ir kt.</p>
<p>Ačiū dalyviams už meilę atvirajam kodui (renginys vyko įsimylėjėlių dieną :)), 
dėkui konsultantams už kantrybę ir patirties pasidalijimą, VU MIF'ui - 
už patalpas, internetą ir visa kita.</p>
<p>Turime ir pirmąsias nuotraukas iš šventės, kurias rasite 
<a href="http://mg.b4net.lt/tmp/photos/installfest3/">čia</a>. O ką rašo „Infoteka“ 
galite sužinoti apsilankę 
<a href="http://www.infoteka.lt/index.php?name=rodyti2&id=1276&kat_id=93">čia</a> 
(„Linux“ gerbėjams - Valentino „diegynė“ / 
Liutauras Leščinskas / „Respublikos“ priedas „Infoteka“ / 2004.02.17)
</p>

<h3><a href="?doc=InstallFest.html#TOC6" name=SEC6>
Diegimo šventė Utenoje</a></h3>
<p>
<a href="images/plakatas_utena_didelis.png">
  <img src="images/plakatas_utena_mazas.png" height="200" width="141" alt="Diegimo šventė Utenoje" class="rphoto">
    </a> 
</p>
<p>Aktyvių Utenos „Saulės“ gimnazijos mokytojų ir atvirojo kodo 
programų entuziastų dėka vasario 28 dieną įvyko Diegimo šventė Utenoje. 
Didžioji dauguma dalyvių - įvairių mokyklų ir gimnazijų mokytojai bei moksleiviai. 
Todėl nemažai buvo kalbėta apie atvirojo kodo programų pritaikymą bei naudojimą 
Lietuvos mokyklose. Informatikos mokytojai atidžiai studijavo biurui ir Internetui 
skirtas programas, domėjosi tvarkaraščių sudarymui, mokyklos administravimui skirtomis 
programomis.</p>
<p>Dėkojame Utenos „Saulės“ gimnazijos direktoriui Valentinui Bubuliui už šiltą ir 
entuziastingą priėmimą bei pietus, informatikos mokytojui Audriui Matkevičiui 
ir buvusiam informatikos mokytojui Algimantui Melaikiui už puikų organizavimą, 
dalyviams - už dalyvavimą ir 
klausimus. Ačiū konsultantams, nepagailėjusiems savo žinių ir skyrusiems 
šeštadienį uteniškiams.</p>
<p>Mūsų svetainėje publikuojamos nuotraukos, kurias rasite 
<a href="http://www.akl.lt/nuotraukos/installfest-utena/">čia</a>, netrukus 
turėtų būti baigtas „sukti“ ir trumpas filmukas. O 
<a href="http://www.akl.lt/nuotraukos/installfest-utena/view?image=0228-173302.jpg">čia</a> 
yra mūsų komandos, vykusios į Uteną, nuotrauka. 
Atsisiųskite ir 
<a href="ftp://files.akl.lt/AKL/Video/InstallFestUtena.xvid.avi">filmuką</a>. O ką rašė 
„Utenos apskrities žinios“, galite paskaityti 
<a href="images/Utenos_apskrities_zinios.png">čia</a> (skanuota).
</p>

<h3><a href="?doc=InstallFest.html#TOC7" name=SEC7>
Diegimo šventė Šilutėje</a></h3>

<a href="images/plakatas_silute_didelis.png">
  <img src="images/plakatas_silute_mazas.png" height="200" width="141" alt="Diegimo šventė Šilutėje" class="rphoto">
    </a>
<p>Šilutės atvirojo kodo entuziastų iniciatyva 2004 m. kovo 20 dieną Šilutėje Interneto kavinėje 
organizuota Diegimo šventė. Dalyviai atvyko iš Skuodo, Telšių, Kauno ir Vilniaus, tačiau patys šilutiškiai dalyvauti su 
kompiuteriais nesusigundė. Tiesa, užsuko nemažai smalsuolių: 
įmonių specialistai, mokytojai bei moksleiviai, kurie turėjo nemažai klausimų apie atvirojo kodo programas.<br>
Visi dalyviai atsivežtuose kompiuteriuose diegėsi „GNU/Linux“ operacinę sistemą <a href="http://baltix.akl.lt">Baltix-Knoppix</a>, kuri yra sukurta „Debian“ pagrindu. 
Tai ne tik operacinė sistema, kartu yra „KDE“ ir „GNOME“ grafinės aplinkos ir daug programų.
</p>
<p>Pietums mums buvo išvirti cepelinai! Po renginio turėjome ekskursiją po potvynio apsemtas teritorijas. Apsilankėme Rusnėje. 
Po to vykome į pirtelę Švėkšnoje, 
kur mūsų laukė sauna, baseinas, biliardas ir stalo tenisas. </p>
<p><a href="http://www.akl.lt/nuotraukos/installfest-silute/">Čia</a> 
rasite nuotraukas iš Diegimo šventės ir po to vykusių renginių.</p>

<h3><a href="?doc=InstallFest.html#TOC8" name=SEC8>
Diegimo šventė Biržuose</a></h3>

<a href="images/plakatas_birzai_didelis.png">
  <img src="images/plakatas_birzai_mazas.png" height="200" width="141" alt="Diegimo šventė Biržuose" class="rphoto">
    </a>

<p>2004 m. balandžio 17 dieną Biržų „Saulės“ gimnazijoje vyko laisvų atvirojo kodo 
programų Diegimo šventė, kurią organizavo ir dalyvius surinko gimnazistas 
<a href="mailto:gintas@birzai.com">Gintas</a>. Į renginį su savo kompiuteriais atvyko 
virš dešimties dalyvių, dauguma jų - Biržų moksleiviai. Atsineštuose kompiuteriuose 
jie diegėsi „GNU/Linux“ operacines sistemas <a href="http://baltix.akl.lt">Baltix-Knoppix</a> bei „Fedora“.<br>
Kadangi „Linux“ diegimas ir konfigūravimas kompiuteriuose vyko sėkmingai, todėl 
renginiui pasibaigus turėjome laiko pasižvalgyti po pačius Biržus. Už gidą pabuvęs Gintas 
aprodė mums Biržų pilies įtvirtinimus, juose esančius Radvilų rūmus 
bei Tiškevičiaus dvarą, ilgiausią tiltą per ežerą ir 
Karvės olą.<br>
Tiek įspūdžių iš Biržų, o galerijoje galite pažiūrėti 
<a href="http://www.akl.lt/nuotraukos/installfest-birzai">
nuotraukas</a>.
</p>

<h3><a href="?doc=InstallFest.html#TOC9" name=SEC9>
Diegimo šventė Alytuje</a></h3>

<!-- <a href="images/plakatas_panevezys_didelis.png">
  <img src="images/plakatas_panevezys_mazas.png" height="200" width="141" alt="Diegimo šventė Panevėžyje" class="rphoto">
    </a> -->
<p> Apgailestaujame, kad tenka jus nuvilti, 
bet gegužės 15 d. planuota Diegimo šventė Alytuje neįvyks. Tačiau ji tikrai 
bus, tik kitu laiku :). Pageidavimus dėl laiko, vietos, dalyvavimo 
ir programos siųskite el. paštu 
<a href="mailto:info@akl.lt">info@akl.lt</a>.
</p>

<!--
<p><b>Data: </b> 2004 m. balandžio 17 d., šeštadienį, 10-17 val.<br>
<b>Vieta: </b> Biržų „Saulės“ gimnazijoje (II a.), Vytauto g. 32</a>.
</p>

<p>Biržų atvirojo kodo entuziastai kviečia visus į Diegimo šventę!<br><br>
Dalyvauti <b>kviečiami visi</b>, besidomintys laisvomis atviro kodo programomis ir norintys jas įsidiegti savo kompiuteryje.<br><br>
<b>Reikalinga</b> atsinešti kompiuterį su pilna, kasdien naudojama komplektacija: kietąjį diską, monitorių, 
pelę, klaviatūrą, laidus ir t.t. Jei yra galimybė, tai ir printerį, skenerį ar kitą papildomą įrangą.<br><br>
Specialistų pagalba <b>savo kompiuteryje įdiegsite</b> laisvą atviro kodo operacinę sistemą su grafine 
aplinka ir naudingomis programomis: pašto, Interneto, teksto redagavimo, vaizdų apdorojimo, audio, video, 
edukacinėmis ir kt.<br><br>
Jei neturėsite specialių pageidavimų operacinei sistemai ir programoms, padėsime įdiegti „GNU/Linux“ operacinę sistemą 
<b><a href="http://baltix.akl.lt">Baltix-Knoppix</a></b>, sukurtą „Debian“ pagrindu, kartu su „KDE“ ir „GNOME“ grafinėmis aplinkomis ir naudingomis programomis.
</p>
<p>Norint dalyvauti renginyje, reikalinga <b>išankstinė registracija</b>. Atsisiųskite anketą 
(<a href="http://www.akl.lt/projektai/AnketaBZ.sxw">SXW</a> ar 
<a href="http://www.akl.lt/projektai/AnketaBZ.txt">TXT</a>), 
ją užpildykite ir siųskite <a href="mailto:gintas@birzai.com">gintas@birzai.com</a>.
</p> -->


<h3><a href="?doc=InstallFest.html#TOC10" name=SEC10>
Diegimo šventė <b>Kaune</b> 2008 m. žiemą </a></h3>

<p><b>Kaune</b>, KTU Informatikos/Telekomunikacijų ir Elektronikos fakultete (Studentų g. 50), 2008 m. vasario 23 d. (šeštadienį) 
įvyko eilinė laisvosios programinės įrangos bei GNU/Linux operacinių sistemų diegimo šventė bei praktinis seminaras.</p>
<p>Šventėje apsilankę žmonės išbandė bei susipažino su laisvosiomis (atvirojo kodo) programomis - visi norintys 
nemokamai įsidiegė laisvąją programinę įrangą (<a href="http://baltix.akl.lt">Baltix GNU/Linux</a> bei <a href="http://ubuntu.lt">Ubuntu Linux</a> operacinę sistemą, 
OpenOffice.org biuro paketą ir kt.) į savo kompiuterius.
Renginio metu dalyviai buvo mokomi naudotis laisvosiomis sistemomis, lengvai jas įdiegti į kompiuterius.</p>
<p>Buvo mini-seminaras apie legalią, laisvą programinę įrangą bei atviruosius standartus.
Dalyviai sužinojo, kad jie neprivalo brangiai mokėti už programinę įrangą ar naudotis nelegalia, o 
turi realią alternatyvą nemokamai gauti ir naudotis legalia laisva programine įranga, atitinkančia 
šiuolaikinius standartus bei vartotojo poreikius.</p>
<p>Šventėje apsilankę žmonės susipažino ir išbandė naujausius, ypač kompaktiškus, nešiojamuosius kompiuterius 
su laisvąja GNU/Linux operacine sistema bei populiariausiomis programomis - <a href="http://www.akl.lt/projektai/?doc=EeePC-Linux.html">ASUS EeePC</a>.</p>

<!--
<p>Dalyvius, turinčius papildomų klausimų, bei atsinešančius savo kompiuterius prašome 
<a href="http://akl.lt/projektai/?doc=installfest-kaunas-08_registracija.html">registruotis internetu</a> 
arba telefonu <b>8-616-77613</b>.
</p>-->

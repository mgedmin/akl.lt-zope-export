<h2>Lietuvai pritaikyta „GNU/Linux“ operacinė sistema (distributyvas)</h2>

<h3>Problema</h3>
<p>Norint patogiai naudotis „GNU/Linux“ operacine sistema, reikia atitinkamų žinių, įgūdžių bei „Linux“ įdiegimo CD/DVD ar kitos laikmenos. 
Praktika parodė, kad nepatyrę kompiuterių naudotojai, naudodami populiarias „GNU/Linux“ operacines sistemas („Ubuntu“, „Mandriva“, „Debian“ ar kt. distributyvus), 
susiduria su įvairiais sunkumais, daugiausia dėl Lietuvoje dažnai naudojamų kompiuterinių programų nebuvimo standartiniame CD/DVD diske, nepakankamo anglų kalbos supratimo, 
pateikiamos programinės įrangos gausumo bei lietuvių kalbai reikalingų šriftų, žodynų ar nustatymų.</p>

<h3>AKL iniciatyva.</h3>
<p>Pritaikyti Lietuvai vieną iš esamų „GNU/Linux“ distributyvų – išversti į lietuvių kalbą „GNU/Linux“ operacinės sistemos įdiegimo programą, 
sudėti lietuviškas bei rusiškas raides turinčius šriftus, parengti „Linux“ vadovą pradedantiems lietuvių kalba. 
Lietuvai pritaikytą „GNU/Linux“ operacijų sistemą į kompiuterį galės įdiegti ir su ja paprastai dirbti bet kuris kompiuterio naudotojas. 
Šiame diske taip pat bus visos reikalingos programos biuro darbams, internetui bei namų kompiuteriui, parengtos dirbti lietuvių kalba. 
Lietuvai pritaikytas „Linux“ operacinės sistemos variantas palengvina „Linux“ operacinės sistemos naudojimą valstybinėse, visuomeninėse ir mokymo įstaigose, verslo įmonėse ir t.t..</p>
<p><i>Kviečiame prisijungti prie šios iniciatyvos įgyvendinimo.</i></p>

<h3><a href="http://lt.wikipedia.org/wiki/Baltix">Baltix operacinė sistema</a></h3>
<p /><a href="baltix/baltix-3.0-desktop-screenshot.png"> <img src="baltix/baltix-3.0-desktop-screenshot-small.png" alt="Baltix nuotrauka" class="rphoto"></a>
<p>Baltix GNU/Linux – Lietuvai ir kitoms Baltijos šalims (lietuviams, latviams, rusams) pritaikyta operacinė sistema ir programinės įrangos rinkinys, 
sukurtas Debian GNU/Linux bei Ubuntu OS pagrindu. Sistema yra pritaikyta naudoti biuro (verslo), namų ir švietimo įstaigų 
kompiuteriams, joje yra lietuvių, latvių, rusų, lenkų, anglų ir kt. kalbų palaikymas bei papildomi kalbų įrankiai 
(rašybos tikrinimas, žodynai ir t.t.). Sistema ir pagr. programos išversta į lietuvių, rusų, latvių ir kitas kalbas.</p>

<p>AKL narys <a href="http://baltix.lt">Mantas Kriaučiūnas</a> kartu kitais <a href="https://launchpad.net/~baltix-members">Baltix kūrėjais</a> su jau nuo 2002 metų 
prižiūri ir tobulina Lietuvai pritaikytą operacinę sistemą <a href="http://ftp.akl.lt/Linux/Baltix/">Baltix GNU/Linux</a>. <br />
Nuo 2005 metų <a href="http://baltix.lt">Baltix sistema</a> yra 100% suderinama su viena populiariausių pasaulyje <a href="http://ubuntu.com">Ubuntu OS</a>.<br />
Nuo 2007 metų leidžiami specializuoti Baltix variantai namams/verslui, švietimo įstaigoms (<a href="http://mokslui.akl.lt">DVD versija „Mokslui ir mokymuisi“</a>) 
bei <a href="http://ftp.akl.lt/Linux/Baltix/Server/">serveriams</a>. <br />
Baltix GNU/Linux operacijų sistemos kompaktinius diskus (CD) nuo 2003 m. galima įsigyti daugelyje Lietuvos kompiuterinės įrangos parduotuvių, 
taip pat atsisiųsti nemokamai iš <a href="http://ftp.akl.lt/Linux/Baltix/">Baltix interneto saugyklų</a>.<br />
Baltix sistemos bazei anksčiau naudota <a href="http://debian.org/">Debian</a> operacinė sistema bei 
<a href="http://www.knoppix.org/">Knoppix</a> ir
<a href="http://www.morphix.org/">Morphix</a> komponentai.
Nuo 0.8 versijos Baltix kuriamas 
<a href="http://www.ubuntu.lt">Ubuntu</a> pagrindu.
</p>

<!-- -*- coding: utf-8 -*- -->

<h2>Laisvų programų CD<br>
2 leidimas</h2>

<a href="../images/CD2_didelis.png">
   <img src="../images/CD2_mazas.png" alt="Laisvų programų CD 2" class="rphoto"></a>

<p><b>Trumpas kompaktinio disko aprašymas</b><br>
„Laisvų programų CD” yra laisvų atviro kodo programų, veikiančių
„MS Windows“ aplinkoje, rinkinys. Šiame kompaktiniame diske surinktos naudingiausios programos,
reikalingos kasdieniam darbui biure – tiek įmonėse, tiek ir savivaldos bei valdžios institucijose.
Taip pat yra daug specializuotų programų: projektavimo, audio,
video, vaizdų apdorojimo, duomenų bazių valdymo sistemos ir kt. Nemažai programų skirta
ir moksleiviams – į kompaktinį diską įtrauktos
specialios edukacinės programos bei žaidimai. Rinkinyje esančios programos patenkins ir namų
vartotojo poreikius.</p>

<a href="../images/CD2_didelis_new.png">
   <img src="../images/CD2_mazas_new.png" alt="Laisvų programų CD 2 atnaujintas" class="rphoto"></a>

<p>
Iš viso surinkta, ištestuota ir parengta vartotojui apie 70 nemokamų laisvų programų. Dauguma jų
yra daugiaplatforminės ir veikia „MS Windows“, „Linux“, „Solaris“, „Mac“ ir kt. operacinėse sistemose.
Įpratus su jomis dirbti vienoje aplinkoje, nesudėtinga bus pereiti prie kitų platformų.
Dalis šių programų yra išverstos į lietuvių kalbą. Taip pat pateikiama nemažai vertingų nuorodų bei
dokumentacijos.</p>
<p>Sėkmingai išplatinus „Infobalt 2003“ parodai atspausdintą „Laisvų programų CD“ antrojo leidimo tiražą, 
kompaktinio disko turinys buvo atnaujintas ir pradėtas platinti naujas tiražas. Kompaktinį diską galite įsigyti 
visuose prekybos centruose Lietuvoje.
</p>

<a href="?doc=cd_old.html">
   <img src="../images/virselis.jpg" alt="Laisvų programų CD" class="rphoto"></a>

<p><b>Sėkmingas pirmasis leidimas</b><br>
Pirmą kartą „Laisvų programų CD“ pristatytas 2002 metais „Infobalt“ parodoje. Čia nemokamai (rėmėjų dėka) buvo išdalinta 2000 vnt. kompaktinių 
diskų. Konkurse „Geriausias lietuviškas informacinių technologijų, telekomunikacijų ir elektronikos produktas jis buvo 
įvertintas „Metų iniciatyva“. Daugiau informacijos apie pirmąjį kompaktinio disko leidimą rasite šio tinklalapio „Projektų“ dalies skiltyje 
<a href="?doc=cd_old.html">„Laisvų programų CD I“</a>. Šio rinkinio autorius - <a href="mailto:mantas@akl.lt">Mantas Kriaučiūnas</a>.
</p>

<p><b>Naujienos antrajame leidime</b><br>
Šis „Laisvų programų CD“ yra antrasis patobulintas leidimas. Jame rasite neseniai
pasirodžiusius biuro programų paketą „OpenOffice 1.1“ ir interneto programų rinkinį „Mozilla 1.5“,
taip pat - 
lituanizuotų „OpenOffice 1.0.3“ ir „Mozilla 1.4“ programų paketus, lituanizuotą piešimo 
programą „TuxPaint“ bei daugelio kitų programų naujausias versijas.</p>
<p>
Antrojo kompaktinio disko rinkinys papildytas ir 
visiškai naujomis programomis, kurių viena svarbiausių yra Lietuvoje sukurta nemokama 
žodynų programa „OpenDict“. Įtraukta naujos kartos naršyklė „Mozilla Firebird“, vektorinės grafikos programa 
„Sodipodi“, vaizdo apdorojimo programa „VirtualDub“.</p>
<p>
Dar viena svarbi naujovė. Šiame kompaktiniame diske surinkta naudinga informacija programų vartotojui - tai įmonės,
teikiančios diegimo, aptarnavimo, kūrimo, mokymų ar kitas paslaugas, susijusias su atviro kodo programomis.
Detalią informaciją apie šias įmones ir jų paslaugas rasite meniu dalyje „Paslaugos“.
</p>
     
<p><b>Laisvos programų licencijos</b><br>
Visos „Laisvų programų CD“ surinktos programos yra platinamos pagal
laisvas licencijas (GPL - General Public Licence, LGPL – Library GPL,
MIT ir t.t.), kurios suteikia teisę vartotojui šias programas laisvai
kopijuoti, dalinti jas draugams, laisvai tyrinėti jų veikimo
principus ir išeities tekstus, keisti, pritaikyti savo poreikiams (pvz. išversti į
lietuvių kalbą) bei naudoti neribotame kompiuterių skaičiuje bet
kokioje (taip pat ir komercinėje) veikloje, tačiau neleidžia šių
programų pardavinėti nesudarius laisvo priėjimo prie išeities tekstų
ir pakeitimų.<br>
Lietuvišką GNU licencijos tekstą rasite <a href="../ak/?doc=gpl.html">čia</a>.
</p>

<p><b>Nesudėtingas kompaktinio disko naudojimas</b><br>
Naudodamiesi Jūsų patogumui sukurta aplinka, kuri pasileis automatiškai, Jums įdėjus kompaktinį diską į įrenginį, 
nesunkiai rasite pageidaujamą programą ir,
vadovaudamiesi nuorodomis, įdiegsite ją į savo kompiuterį. Taip pat rasite kontaktus firmų,
kurios Jums suteiks norimą paslaugą - įdiegs programas, sukurs informacines sistemas,
suteiks mokymo ar kitas paslaugas.
</p>

<p><b>Kur galima įsigyti kompaktinį diską ?</b><br>
2-asis „Laisvų programų CD“ leidimas buvo pristatytas „Infobalt 2003“ ITT sprendimų forume. Čia, „Akelotė ir Ko“ stende, 
jis buvo pardavinėjamas. UAB „Akelotė ir Ko“ yra šio kompaktinio disko platintojas.<br>
Netrukus kompaktinis diskas turi pasirodyti visuose prekybos centruose: Maxima, Media, Rimi, Iki... Kaina - 16 Lt.
</p>

<p><b><i>Visuomeninė organizacija „Atviras kodas Lietuvai“ dėkoja visiems, prisidėjusiems prie sėkmingo „Laisvų programų CD“
parengimo - ir darbais, ir finansine parama.</i></b>
</p>

</blockquote>


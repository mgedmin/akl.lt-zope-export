<!-- -*- coding: utf-8 -*- -->

<h2>Laisvos programos biurui 2006</h2>

<a href="images/lpbcd_virselis.jpg">
   <img src="images/lpbcd_virselis.jpg" alt="Laisvos programos biurui 2006" class="rphoto"></a>

<h3>Trumpas kompaktinio disko aprašymas</h3>
<p>Asociacija „Atviras kodas Lietuvai“ pristato trečią patobulintą laisvų programų rinkinį 
<b>„Laisvos programos biurui 2006“</b>. Kompaktiniu disku lengva ir malonu naudotis. Reikia tik 
įsidėti jį į kompiuterio diskų įrenginį, pasirinkti norimą programą ir paspausti diegimo mygtuką. 
Į kompaktinį diską įeina pagrindinės biuro ir interneto programos, kurios visiškai gali pakeisti 
paplitusius nuosavybinius biuro programų paketus. Tai naujos kartos biuro paketas OpenOffice.org 2.0 
su papildomais naudingais šablonais ir rašybos tikrinimu, W3C rekomendacijas geriausiai atitinkanti 
naršyklė Mozilla Firefox, laisva žodynų programa OpenDict, grafikos kūrimo programa „The Gimp“ 
ir kitos programos.</p>
     
<h3>Laisvos programų licencijos</h3>
<p>Visos „Laisvų programų CD“ surinktos programos yra platinamos pagal
laisvas licencijas (GPL - General Public Licence, LGPL – Library GPL,
MIT ir t.t.), kurios suteikia teisę vartotojui šias programas laisvai
kopijuoti, dalinti jas draugams, laisvai tyrinėti jų veikimo
principus ir išeities tekstus, keisti, pritaikyti savo poreikiams (pvz. išversti į
lietuvių kalbą) bei naudoti neribotame kompiuterių skaičiuje bet
kokioje (taip pat ir komercinėje) veikloje, tačiau neleidžia šių
programų pardavinėti nesudarius laisvo priėjimo prie išeities tekstų
ir pakeitimų.<br>
Lietuvišką GNU licencijos tekstą rasite <a href="../ak/?doc=gpl.html">čia</a>.
</p>

<h3>Kur galima įsigyti kompaktinį diską ?</h3>
<p>„Laisvos programos biurui 2006“ buvo pristatytas „Infobalt 2006“ ITT sprendimų forume. Dabar 
kompaktinis diskas parduodamas visuose prekybos centruose: Maxima, Rimi ... Kaina - 15.99 Lt.
</p>

<p><b><i>Visuomeninė organizacija „Atviras kodas Lietuvai“ dėkoja visiems, prisidėjusiems prie sėkmingo 
„Laisvos programos biurui 2006“ parengimo - ir darbais, ir finansine parama.</i></b>
</p>

</blockquote>


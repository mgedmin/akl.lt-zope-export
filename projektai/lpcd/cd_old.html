<!-- -*- coding: utf-8 -*- -->

<h2>Laisvų programų CD</h2>

<img src="../images/virselis.jpg" alt="Laisvų programų CD" class="rphoto"> 
<p>„Laisvų programų CD” tai atvirojo kodo programų rinkinys. Čia visos
programos yra “laisvų licencijų” ir skirtos darbui MS Windows
aplinkoje.  Rinkinio pagrindą sudaro biuro bei interneto programos,
bet jame rasite ir įvairių pagalbinių bei mokomųjų programų, puikių
žaidimų. Dalis programų yra išverstos į lietuvių kalbą. Laisvos,
atvirojo kodo programų licencijos vartotojui suteikia teisę laisvai
kopijuoti programas, dalinti jas draugams, naudoti neribojant darbo
vietų skaičiaus ar veiklos pobūdžio, laisvai tyrinėti jų veikimo
principus ir išeities tekstus. Licencijos tekstą rasite prie
kiekvienos programos. Lietuvišką GNU licencijos tekstą rasite <a
href="../akl/licencijos/?doc=gpl.html">čia</a>.

<p>Pirmą kartą „Laisvų programų CD“ pristatytas 2002 metais „Infobalt“ parodoje. 
Čia jis buvo įvertintas „Metų iniciatyva“. Šiuo metu yra rengiamas antrasis 
kompaktinio disko leidimas.

<h3>„Laisvų programų CD“ aprašymas </h3>
     
<p>AKL specialistų atliktas darbas – iš gausybės atviro kodo programų
atrinktos išbaigtos, patikimos, paplitusios visame pasaulyje paprastos
naudoti programos, duomenų keitimosi požiūriu suderinamos su Lietuvoje
naudojamomis komercinėmis programomis. Naudotojui tereikia įsidėti
"Laisvų programų CD" į kompiuterį, perskaityti programų aprašymus,
pasirinkti pageidaujamą programą ir įsidiegti ją savo kompiuteryje.

<p>Visos "Laisvų programų CD" surinktos programos yra platinamos pagal
laisvas licencijas (GPL - General Public Licence, LGPL – Library GPL,
MIT ir t.t.), kurios leidžia vartotojui šias programas laisvai
kopijuoti, keisti, pritaikyti savo poreikiams (pvz. išversti į
lietuvių kalbą) bei naudoti neribotame kompiuterių skaičiuje bet
kokioje (taip pat ir komercinėje) veikloje, tačiau neleidžia šių
programų pardavinėti nesudarius laisvo priėjimo prie išeities tekstų
ir pakeitimų. Pilnas GPL licencijos vertimas pateiktas "Laisvų
programų CD". Dauguma programų yra multiplatforminės -
t.y. veikiančios įvairiose platformose - "Windows", "Linux",
"Solaris", "Mac" ir t.t., todėl pripratus su jomis dirbti labai lengva
bus pereiti prie kitų platformų. "Linux" įdiegimo bylos yra tik
"OpenOffice" programų paketui, kadangi likusias multiplatformines
programas turi praktiškai visos "Linux" distribucijos - susiraskite ir
įdiekite jas su standartiniais naudojamos "Linux" distribucijos paketų
įdiegimo įrankiais.


<p>Programas surinko <i>Mantas Kriaučiūnas &lt;monte@mail.lt&gt;</i>

<h3>Prezidento kalba, skirta pirmojo leidimo progai</h3>
<blockquote>
<img src="agejevas.png" alt="Prezidentas" class="lphoto"> 
<p>Norėčiau Jus pasveikinti ir kartu pasidžiaugti pirmuoju „Laisvų
programų CD“ tiražu Lietuvoje. Šioje kompaktinėje plokštelėje Jūs
surasite daugybę programų, kurios, mano manymu, bus naudingos Jūsų
kasdieniniame darbe. Visos šios programos yra pateikiamos su atvirojo
kodo licencijomis, kurios suteikia teisę laisvai naudotis programomis,
kopijuoti, platinti, nagrinėti išeities tekstus, juos modifikuoti bei
savarankiškai platinti modifikuotas programų versijas. Laisvųjų
programų judėjimas - naujas pasaulio demokratijos raidos
žingsnis. Kviečiame Jus prisidėti prie jo naudojant laisvas, atvirojo
kodo programas.

<p>Atviro kodo programų sėkmę iš esmės lemia glaudi programuotojų ir
vartotojų sąveika. Jei turėsite pasiūlymų dėl programų tobulinimo -
nedelsdami praneškite mums arba tieisiogiai programų kūrėjams. Čia
kitaip nei komercinėse programose Jūsų pasiūlymai bus įgyvendinti
naujoje programos versijoje per kelias dienas ar savaites. Tokiu būdu
programos nuolat tobulėja ir vis geriau atitinka vartotojų poreikius.

<p>Visuomeninės organizacijos "Atviras kodas Lietuvai" misija -
skatinti laisvų, atvirojo kodo programų naudojimą Lietuvoje. Tikimės,
kad kompaktinio disko išleidimas bus pirmas konkretus žingsnis šioje
srityje. Jei sumanymas pasitvirtins, tokį "Laisvų programų CD" su
atnaujintomis ir papildytomis programomis ketiname leisti du kartus
per metus. Be to artimiausiu metu ruošiame Laisvų programų rinkinį
"Linux" operacinei sistemai.

<p>Šis kompaktinis diskas nebūtų išleistas be rėmėjų pagalbos. Visems
jiems nuoširdžiai dėkojame. Taip pat dėkoju Mantui Kriaučiūnui, Viliui
Ališauskui, Jaroslavui Šatkevičiui ir visam AKL kolektyvui dirbusiam
ruošiant "Laisvų programų CD".

<p><em>Albertas Agejevas,</em><br> Visuomeninės organizacijos "Atviras
kodas Lietuvai" prezidentas
</blockquote>


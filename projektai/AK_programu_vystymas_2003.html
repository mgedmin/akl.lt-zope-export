<!-- -*- coding: utf-8 -*- -->

<h2>2002 m. sukurtos atviro kodo programinės įrangos tolesnis vystymas ir palaikymas</h2>
<b>Valstybinio projekto „Atvirojo kodo diegimas valstybės institucijose“<br> I etapas</b>

<p>2003 m. lapkrityje visuomeninė organizacija „Atviras kodas Lietuvai“ parengė valstybinio projekto 
„Atvirojo kodo diegimas valstybės institucijose“ I etapo 
„2002 m. sukurtos atviro kodo programinės įrangos tolesnis vystymas ir palaikymas“ 
<a href="http://www.ivpk.lt/opensource/2003_files/I_etapo_IVPK_projektas_2003.pdf">ataskaitą</a>.
</p>

<p><b>Projekto „Atvirojo kodo diegimas valstybės institucijose" tikslas </b> - 
aprūpinti vartotojus, dirbančius valstybės institucijų kompiuterizuotose darbo vietose, 
atvirojo kodo lokalizuota (lituanizuota) standartine biuro programine įranga, 
pritaikyta dirbti su lietuviška lokale bei aprašymais, o tuo pačiu - padėti ir 
paskatinti Lietuvos valstybės institucijas bei kitas organizacijas naudoti 
atvirojo kodo programinę įrangą.
</p>

<p>Projekto „Atvirojo kodo diegimas valstybės institucijose“ 
ataskaita pateikta įvertinimui IVPK 2003 m. lapkričio pabaigoje. <b>Projekto 
komanda:</b> VĮ „Infostruktūra“, Matematikos ir informatikos institutas, visuomeninė organizacija 
„Atviras kodas Lietuvai“. Detalesnę informaciją apie šį projektą ir ataskaitas galite rasti 
IVPK <a href="http://www.ivpk.lt/main.php?id=opensource/index2003.html">tinklapyje</a>, kur patalpinta 
tikrai daug naudingos informacijos.
</p>

<p>Vykdant šį projektą, parengtas <b><a href="http://www.ivpk.lt/main.php?id=opensource/pav.html">
Atvirojo kodo standartinio biuro programinės įrangos rinkinys</a></b>. Tai 2003 metais pilnai 
lokalizuotų programų <b>„Mozilla 1.4“</b>, <b>„Calendar“</b>, <b>„OpenOffice 1.0.3“</b> Lietuvai dokumentacija, susiteminta 
5 knygelėse. Elektroniniame formate dokumentaciją galite atsisiųsti iš projekto 
<a href="http://www.ivpk.lt/main.php?id=opensource/d4.html">tinklapio</a> (PDF bylos).
Rinkinyje pateikiamas ir kompaktinis diskas su programomis.
</p>

<p>Iš IVPK tinklapio <b>galima atsisiųsti</b> lokalizuotas programas „Mozilla“ ir „OpenOffice“ „Linux“ bei „Windows“ 
operacinėms sistemoms. Tiesa, pilnai lokalizuotą ir išverstą biuro programų paketą „OpenOffice“ 
kol kas turime 1.0.3 versiją, tačiau norintieji gali atsisiųsti ir dalinai išverstą 1.1 versijos 
paketą iš Matematikos ir informatikos instituto 
<a href="ftp://aldona.mii.lt/pub/MII/PMS/progr/OpenOffice/">ftp serverio</a>. 
Visgi reikia pasidžiaugti, kad 
<b>pirmą kartą Lietuvos vartotojai turi lituanizuotą biuro programų paketą!</b>
</p>

<p>Dalyvaudama šiame projekte, visuomeninė organizacija „Atviras kodas Lietuvai“ parengė ataskaitas apie 
<a href="http://www.ivpk.lt/main.php?id=opensource/index2002.html">2002 m. projekto</a> metu 
pastebėtas klaidas bei programų nesuderinamumus bei <b>naudingas instrukcijas</b> vartotojui, 
kurias netrukus atskiromis bylomis patalpinsime savo svetainės dalyje 
<a href="http://www.akl.lt/skaitykla/?doc=dokumentacija.html">„Dokumentacija“</a>. Kol kas 
pilną ataskaitos dokumentą galima atsisiųsti iš IVPK 
<a href="http://www.ivpk.lt/opensource/2003_files/I_etapo_IVPK_projektas_2003.pdf">tinklapio</a> (PDF byla).
</p>

<p>Valstybinių institucijų darbuotojams veikia <b>Atviro kodo programų konsultacija</b> telefonu (8-5) 239 1799 
darbo valandomis.
</p>

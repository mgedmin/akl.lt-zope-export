<h1>„Atvirojo kodo“ apibrėžimas</h1>

<p>Versija 1.9<br> Pasikeitimų istorija yra <a href="http://opensource.org/docs/definition.html">čia</a>.</p>

<h2>Įžanga</h2>

<p>„Atvirasis kodas“ reiškia ne tik galimybę gauti išeitinį kodą. „Atvirojo kodo“ 
programinės įrangos platinimas turi atitikti žemiau nurodytus kriterijus: 
</p>

<a name="1"><h2>1. Laisvas platinimas</h2></a>

<p>Licencija neturi drausti kam nors parduoti
ar perduoti programinės įrangos kaip programinės įrangos distributyvo, kurį sudaro programos iš
kelių skirtingų šaltinių, dalies. Licencija neturi reikalauti honoraro ar kokio kito
mokesčio už tokį pardavimą.</p>


<a name="2"> <h2>2. Išeitinis kodas</h2> </a>

<p>Programa privalo turėti viešai prieinamą išeitinį kodą bei turi leisti platinimą išeitiniu
kodu, o taip pat sukompiliuota forma. Jei kažkuri dalis neplatinama su
išeitiniu kodu, turi būti aiškiai apibrėžtos galimybės įsigyti išeitinį kodą
sumokant ne daugiau nei reikia kopijavimo išlaidoms padengti, geriausiai
- atsisiunčiant Internetu nemokamai.  Išeitinis kodas turi būti pateiktas
forma, kuria bet koks programuotojas galėtų jį modifikuoti. Tyčinis kodo
modifikavimas, kuris suklaidintų programuotoją, yra draudžiamas.  Tarpinės
formos, tokios kaip preprocesoriaus ar transliatoriaus rezultatai, yra
neleidžiamos.</p>


<a name="3"><h2>3. Išvestiniai darbai</h2></a>

<p>Licencija turi leisti atlikti modifikacijas bei kurti išvestinius darbus, o
taip pat turi leisti tuos darbus platinti su tokia pat licencija, kaip ir
išeitinis kodas.</p> 

<a name="4"><h2>4. Autoriaus išeinamojo kodo neliečiamumas</h2></a>

<p>Licencija gali uždrausti platinti modifikuotą išeitinį kodą tik tuo
atveju, jei ji leidžia platinti originalų kodą kartu su pataisymų failais
(angl.: _patches_), kurie leistų modifikuoti kodą prieš kompiliuojant.
Licencija privalo aiškiai leisti iš modifikuoto išeitinio kodo sukompiliuotų
programų platinimą. Licencija gali reikalauti, kad modifikuoti produktai turėtų
kitokį pavadinimą ar versijos numerį, nei autoriaus originalus produktas.</p> 


<a name="5"><h2>5. Jokios diskriminacijos prieš asmenis ar grupes</h2></a>

<p>Licencija neturi diskriminuoti jokio asmens ar asmenų grupės.</p> 

<a name="6"><h2>6. Jokių apribojimų panaudojimo sritims</h2></a>

<p>Licencija neturi uždrausti programos naudojimo tam tikroje specifinėje
srityje. Pavyzdžiui, licencija negali uždrausti naudoti programos komerciniams
tikslams ar genetinių tyrimų atlikimui.</p> 


<a name="7"><h2>7. Licencijos platinimas</h2></a>

<p>Teisės ir pareigos, apibrėžtos šioje licencijoje, turi būti pritaikomos visiems, kuriems
yra išplatinama programinė įranga ar jos išeitinis kodas. Ši licencija neturi
būti platinama su kokia nors kita papildoma licencija, kurią būtų privaloma
vykdyti arba su ja sutikti.</p>

<a name="8"><h2>8. Licencija neturi būti specifinė produktui</h2></a>

<p>Teisės, suteikiamos programos naudotojui, neturi priklausyti nuo to, ar programa yra programinio
paketo (distributyvo) dalis.  Jei programa yra atskirta nuo programinio
paketo ir panaudota ar išplatinta pagal programos licencijos sąlygas,
visos šalys, kurioms programa yra išplatinta, turi gauti tokias pačias teises,
kaip ir tie, kurie gauna programą kartu su visu programiniu paketu.</p> 

<a name="9"> <h2>9. Licencija neturi riboti kitos programinės įrangos</h2> </a>

<p>Licencija neturi riboti programinės įrangos platinamos kartus su
licencijuojamomis programomis.  Pavyzdžiui, licencija neturi reikalauti, kad visa
programinė įranga platinama toje pačioje laikmenoje privalėtų būti atvirojo kodo
(angl.: Open Source).</p>

<a name="10"> <h2>10. Licencija turi būti neutrali technologijų atžvilgiu</h2> </a>

<p>Nei viena licencijos sąlyga neturi priklausyti nuo individualios technologijos ar naudojamos sąsajos tipo.</p>

From unknown Tue Jul 26 16:17:11 +0300 2005
From: 
Date: Tue, 26 Jul 2005 16:17:11 +0300
Subject: pakeitimai
Message-ID: <20050726161711+0300@wiki.akl.lt>

Keičiau: Licenzija > licencija, distribucija > distributyvas
sudėjau kablelius
panaikinau didžiąsias iš "Atviro Kodo" ir šį simbolinį pavadinimą įdėjau į kabutes.

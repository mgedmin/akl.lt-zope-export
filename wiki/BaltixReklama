Baltix GNU/Linux ir joje esančios programos yra skirtos ir paruoštos darbui Lietuvoje, tačiau kol kas palyginti nedaug paplitusios dėl kelių priežasčių, pagrinde dėl reklamos bei marketingo nebuvimo. Taigi, šis puslapis yra skirtas būtent Baltix reklamavimui ir populiarinimui, jame galima siūlyti idėjas bei pagalbą reklamuojant ir populiarinant Baltix GNU/Linux Lietuvoje.

Pradiniai žingsniai būtų įtraukti Baltix GNU/Linux OS į populiariausius Lietuviškus kompiuterinius žurnalus bei interneto puslapius, pvz.: "Kompiuterijos" žurnalo skyrių <a href="http://www.kompiuterija.lt/content/category/5/67/48/">Įvairių "Linux" paketų aprašymai, privalumai ir trūkumai, nuorodos</a> arba "Computerbild" žurnalo skyrių <a href="http://www.computerbild.lt/Default.aspx?Element=IManagerData&TopicID=11&DL=">Parsisiųsti</a>. Pradinis reklaminio teksto variantas:


Baltix GNU/Linux yra universali, Lietuvos biuro ir namų kompiuteriams pritaikyta OS, turinti reikiamų kalbų bei lokalių (Lietuvių, Latvių, Rusų, Lenkų, Anglų ir t.t.) palaikymą bei papildomus kalbų įrankius (rašybos tikrinimą, žodynus ir t.t.). Baltix OS turi daugumai biuro, namų bei švietimo įstaigų kompiuterių reikalingą programinę įrangą, tame tarpe:

* Interneto, el. pašto bei pokalbių programas

* Vaizdo ir garso (multimedia) grotuvus, atkuriančius visus Lietuvoje populiarius audio/video formatus

* Mokomosios programos vaikams ir suaugusiems - GCompris, Tuxpaint, Celestia ir t.t.

* Vaizdų ir grafikos (braižymo) programas - GIMP, Inkscape, QCAD ir t.t.

* Duomenų ir sistemos atstatymo bei tinklo analizės ir administravimo įrankius

* Biuro programas - OpenOffice.org, versija 2.x su Novell (Ximian) pagerinimais

* Kompiuterio aparatūrinės įrangos testavimo įrankius (atminties testavimo įrankį memtest, kietojo disko testavimo įrankius badblock, tiobench, bonnie++ ir kt.)

* Keletą programavimo kalbų (C, PERL, Python) ir kūrimo įrankių programinės įrangos kūrėjams.

Viso, daugiau nei 1000 įdiegtų programinės įrangos paketų, apimančių per 1500 programų, įrankių bei žaidimų.

Taip pat reiktų įdėti ir nuorodą į Baltix GNU/Linux puslapį - http://linux.akl.lt/baltix

From unknown Mon Mar 20 23:35:42 +0200 2006
From: 
Date: Mon, 20 Mar 2006 23:35:42 +0200
Subject: Būtina emocijomis paremta reklama
Message-ID: <20060320233542+0200@wiki.akl.lt>

Emocijas skatinanti (emocijomis - nuostaba, įspūdžiu ir t.t. paremta) reklama apie Baltix OS (ar kitą laisvą PĮ), pvz kad ir tokia situacija - dirbdami su kita populiaria OS vis susiduriate su nelaimėmis - virusai, lūžimai, duomenų praradimai, tačiau kai tik pabandote Baltix (ar kitą kokybišką laisvą PĮ) - iškart pajuntate skirtumą - laisvė nuo virusų, nuo nelaimių, nuo galvos skausmo, nuo baimės kad naudojate nelegaliai ką nors ir t.t.

From mantas Sat Nov 10 01:05:53 +0200 2007
From: mantas
Date: Sat, 10 Nov 2007 01:05:53 +0200
Subject: Dar vienas reklamos būdas - apklausos
Message-ID: <20071110010553+0200@https://wiki.akl.lt>

Vienoje vaistų pramonės remiamoje svetainėje pastebėjau dar vieną reklamos būdą - apklausos (pools), iš kurių eiliniam žmogui sudaroma nuomonė, kad apklausoje kalbamus produktus jau visi naudoja. Pvz.:

Ar Linux operacine sistema pradėjote naudoti patarus patyrusiam kompiuteristui?
 - Taip, naudotis Linux OS man rekomendavo patyręs kompiuterių konsultantas.
 - Ne, Linux OS man pasiūlė kompiuterių pardavėjas.
 - Ne, Linux OS nusprendžiau naudotis savo iniciatyva.

Ką gero nuveikė AKL'as per metus ir kas įvyko Lietuvoje AK gyvenime

 Iki AKL tapo oficialiai registruota organizacija, atviro kodo idėjų ir programinės įrangos populiarinimo projektai, darbas su valstybinėmis bei savivaldos institucijomis, lokalizavimo/lituanizavimo darbai, kiti projektai buvo vien tik pavienių asmenų iniciatyva.

 Organizacija, kaipo toks vienetas, vienija bendraminčius, kad koordinuotai ir bendrai įgyvendinant uždavinius, būtų pasiekti organizacijos tikslai. Tokiu pat tikslu įsteigta ir AKL, kurios misija yra skleisti atviro kodo idėjas ir propaguoti laisvas atviro kodo programas Lietuvoje.

==============================================================================================================================================
 
 NUO PIRMOJO STEIGIMO (RUMŠIŠKĖSE) ĮVYKO (ty. per 1 metus)

  Valstybinės reikšmės projektai, programos:

   o Lokalizuota/lituanizuota programinė įranga !OpenOffice ir Mozilla -- "Puoselėjant lietuvių kalbą, informacinėje visuomenėje pritaikyti Lietuvos vartotojų poreikiams atvirojo kodo programų paketai "Mozilla" ir "!OpenOffice", parengtos rekomendacijos vartotojams"

   o Atviro kodo duomenų bazė www1.ivpk.lt/oss -- "Siekiant sudaryti sąlygas kompiuterių vartotojams naudotis lituanizuota nemokama atviro kodo programine įranga ir mažinti nelegalios programinės įrangos naudojimą, sukurta ir Informacinės visuomenės plėtros komiteto interneto svetainėje www.ivpk.lt įdėta Atviro kodo programinės įrangos duomenų bazė, kurioje nuolat atnaujinama informacija apie daugiau kaip 80 programinių produktų"

   o 2001-2004 Vyriausybės programoje numatyta -- "Užtikrinti ilgalaikę sistemingą mokslo ir technologijų plėtrą šalyje --> sukurti veiksmingą Informavimo apie nemokamos ir atvirojo kodo programinės įrangos, kuri gali būti panaudota moksliniams ir praktiniams darbams, programą; organizuoti atviro kodo programinės įrangos naudojimą ir pritaikymą valstybės institucijose, mokslo ir studijų įstaigose". Šiuo metu ši priemonė laukia nutarimo patvirtinimo.

   o 2003 m. numatyta Vyriausybės investicijų projektuose -- "Atviro kodo diegimas valstybės institucijose (grupinių licencijų įsigijimas)"

   o Bendrasis programavimo dokumentas (BPD) -- Šis dokumentas yra finansinis instrumentas ES. Šiame dokumente umatyta veiksmų dėl atviro kodo ir atvirų standartų

   o 2002 m. Vyriausybės metinė ataskaita -- "Artimiausio laikotarpio prioritetai (Informacinės ir žinių visuomenės plėtra) --> Bus toliau skatinamas atviro kodo programinės įrangos vartojimas - remiamas jos kūrimas, organizuojamas pritaikymas valstybės institucijose, mokslo ir studijų įstaigose, potencialūs vartotojai informuojami apie programinius produktus ir panašiai"

  Tarptautiniai projektai:

   o Šiuo metu vyksta vertinimas projekto, pateikto PHARE programai -- Kartu su Vilniaus miesto savivaldybe ir Latvijos partneriais pateikėme projektą "Pilot Project for Using Open Data Exchange Standards in Local Authorities" dėl atvirų standartų naudojimo savivaldos institucijose viešosios informacijos prieinamumo užtikrinimui.

   o Susipažinome su Latvijos kolegomis, su kuriais palaikome nuolatinį ryšį. Taip pat užmegzti santykiai su kitų šalių atviro kodo judėjimo atstovais.

  AKL'o projektai (kai kurie kartu su rėmėjais:

   o Sukurtas tinklalapis atviro kodo populiarinimui www.akl.lt

   o Atidaryti forumai atviro kodo programų naudotojams ("Naudotojai") ir naujienoms apie atvirą kodą ("Naujienos")

   o Parengtas "Laisvų programų CD" (laisvos programos Windows aplinkai, 2000 vnt. nemokamas tiražas) - "Metų iniciatyva" Infobalt2002 parodoje

   o Pranešimai ir paskaitos apie atvirą kodą ir atvirus standartus švietimo ir savivaldos atstovams

   o Pristatyta nemokama Linux operacinė sistema "Knoppix" - Kaunas 2003 paroda

  Vidiniai organizaciniai dalykai:

   o Balandžio mėnesį oficialiai įregistruota AKL organizacija

   o Atidaryta sąskaita banke

   o Pradėti rinkti nario mokesčiai, priimami nauji nariai

   o Pradėjo darbą valdyba, kuri renkasi kiekvienos mėnesio pirmąjį trečiadienį

   o Paleista web'inė AKL projektų valdybos sistema


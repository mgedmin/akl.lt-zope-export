Lankstinukų tekstas Infobalt 2006 parodai

 Kas yra standartai?

  Standartai – priemonė susikalbėti skirtingoms  technologijoms.  Pagal tai, kas ir kaip gali susitarti ir kaip tie susitarimai bus skelbiami bei pagal jų veikimo principus standartai gali būti skirstomi į atvirus (laisvus) ir uždarus (nuosavybinius). Standartas yra atviras tuomet, kai jį bet kas gali laisvai naudoti, pasižiūrėti jo aprašymą bei reikšti pasiūlymus dėl standarto patobulinimo. Atviri standartai – nediskriminacinė, visiems lygiai teisinga atskaitos priemonė. Laisvos programinės įrangos guru - Bruce Perens paaiškino kokie yra pagrindiniai atvirų standartų principai: 

  o Prieinamumas

  o Padidina galutinio vartotojo pasirinkimo laisvę

  o Nemokami

  o Jokios diskriminacijos


 Atvirų standartų pavyzdžiai:

  o !OpenDocument – universalusis atviras biuro dokumentų formatas, patvirtintas kaip tarptautinis ISO standartas "ISO/IEC 26300"
  
  o HTML/XHTML – WWW (World Wide Web) konsorciumo standartizuojamas formatas.

  o JPEG – atviras elektroninių paveikslėlių formatas, standartizuojamas Join Photographic Experts Group.

  o PDF – kompanijai „Adobe“ priklausantis, tačiau atviras standartas.

  o XFORMS – specializuotas formatas, skirtas įvairių formų pildymui bei įvestų duomenų tikrinimui ir perdavimui internetu.


 Argumentai už atvirus standartus: 

  o Galimybė atsiriboti nuo programinės įrangos gamintojo įtakos.
 
  o Nelegalios programinės įrangos naudojimo mažinimas.

  o IT pinigai lieka valstybėje.

  o IT kaštų mažinimas.

  o Geresnės derybinės pozicijos su programų gamintojais.

  o Vartotojų nediskriminavimas.


 Kas yra laisvos programos?

  Laisvos (atviro kodo) programos - tai alternatyva nuosavybinėms uždaro kodo programoms. Jų licencijose apibrėžti šie principai: 

   1. Laisvas programas galima laisvai naudoti. Tai reiškia, kad jomis galite naudotis namuose, darbe, mokslo įstaigose, viešajame sektoriuje, asmeniniais bei verslo tikslais. 
   
   2. Laisvas programas galima laisvai platinti. Jas galite parsisiųsti iš interneto, padaryti kopiją draugui, vieno disko pagalba įdiegti operacinę sistemą neribotame kiekyje kompiuterių, įrašyti ir platinti kompaktinėse plokštelėse ir kitais būdais. 

   3. Laisvas programas galima laisvai modifikuoti. Jas galima patobulinti, pritaikyti savo poreikiams, sujungti su kita programa arba panaudoti dalį programos kuriant naują. 

  Laisvas programas kuria šimtai programuotojų, o naudoja milijonai vartotojų, kurie mielai praneša autoriams apie pastebėtas klaidas, kartais pasiūlo jų pašalinimo būdą, rekomenduoja, kaip galima programą patobulinti. Todėl laisvos programos yra daug atsparesnės virusams ir labiau pritaikytos konkrečiam naudotojui. 
Asociacija „Atviras kodas Lietuvai“ jau kelis metus iš eilės leidžia Lietuvai pritaikytą laisvų programų CD, į kurį įtrauktos populiariausios laisvos programos, skirtos darbui tiek namuose, tiek biure. 
Kviečiame išbandyti!

 
 Laisvų programų pavyzdžiai:

  <b>GNU/Linux</b> - tai laisvoji operacinė sistema, kurią galima naudoti ir versle, ir namuose, įmonės serveryje bei milžiniškuose super kompiuteriuose. Gavus vieną Linux kopiją, ją galima įdiegti į neribotą kiekį kompiuterių.

  <b>!OpenOffice.org</b> – tai naujos kartos biuro paketas. Savo galimybėmis jis lygiavertis analogiškoms komercinėms programoms, reikalaujančioms laikytis griežtų naudojimosi ir platinimo apribojimų (pvz., Microsoft Office), ir gali būti naudojamas kaip jų alternatyva. 

  <b>Firefox</b> - tai galinga ir sparti laisvoji naršyklė, turinti pagrindines darbui internete reikalingas priemones.
  
  „Firefox“ savybės, tokios kaip naršymas kortelėse, naujienų kanalų prenumerata ir integruotas paieškos laukas, visam laikui pakeis Jūsų patirtį internete į gerąją pusę.

  <b>Thunderbird</b> –  galinga laisvoji elektroninio pašto ir naujienų grupių skaitymo programa.

  <b>!OpenDict</b> - daugiaplatformė žodynų programa, veikianti „Linux“, „Windows“ ir kitose operacinėse sistemose.

  <b>GIMP</b> (GNU Image Manipulation Program) yra programa, skirta nuotraukoms ir paveikslėliams apdoroti. 

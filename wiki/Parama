Kokiais būdais galite paremti AKL ir laisvą PĮ Lietuvoje ?

Vienas iš paprasčiausių ir jokių papildomų išlaidų jums nesudarančių būdų yra 2% nuo valstybei sumokėto pajamų mokesčio paskyrimas organizacijai „Atviras Kodas Lietuvai“.

Tai galima padaryti labai paprastai, tereikia turėti interneto ryšį (žinoma galima ir rankomis užpildyti prašymo formą ir pristatyti į mokesčių inspekcijos skyrių).

Paprasčiausia yra prisijungti prie jūsų naudojamos internetinio banko sistemos, pvz Hansabanko "Hanza.net", SEB Vilniaus banko "Ebankas", NORD/LB "Ilinija", PAREX banko, SAMPO, Šiaulių banko, banko SNORAS, Ūkio banko, ar pan., tada per banką prisijungti prie mokesčių inspekcijos deklaravimo tinklalapio ir online užpildyti FR0512  formos kelis laukus. Detalios instrukcijos kaip prisijungti prie VMI deklaravimo sistemos bet kiekvieną banką ir kaip užpildyti online FR0512 formą pateikiamos žemiau:

1. Jei naudojatės Hansabanko "Hanza.net" sistema - prisijunkite prie "Hanza.net" sistemos ir viršuje, dešiniau paspauskite ant nuorodos **"E-paslaugos"**. Tuomet jums parodys el. paslaugų puslapį ir jame paspauskite ant nuorodos <b>"VMI deklaravimas"</b> (Valstybinė mokesčių inspekcija. Deklaracijos).
Tada jums parodys trumpą informaciją apie "Valstybinės mokesčių inspekcijos" elektroninio deklaravimo sistemą (EDS) bei kaip prie šios sistemos prisijungti. Darykite kaip parašyta tose instrukcijose - t.y. spauskite žemiau esantį registracijos mygtuką <b>“Prisijungti prie EDS”</b>. EDS tinklapis atsidaro naujame lange.

2. Jei SEB Vilniaus banko "Ebankas" sistema - prisijunkite prie https://ebankas.seb.lt ir iš viršutinio meniu pasirinkite nuorodą <b>Kitos paslaugos</b>, tada iš kairėje esančių nuorodų pasirinkite <b>"E. deklaravimas"</b> - atsidarys įėjimo į <b>"Valstybinės mokesčių inspekcijos elektroninio deklaravimo sistemą (EDS)"</b> puslapis, kuriame paspauskite "Sutinku" ir tuomet jums atsidarys naujas naršyklės langas, kuriame bus VMI elektroninio deklaravimo sistemos puslapis.

3. Jei NORD/LB ( http://www.i-linija.lt ) - prisijungę iš viršutinio meniu išsirinkite „E-PASLAUGOS“, tuomet spauskite ant „E-Valdžia“ ir tada ant „VMI deklaravimas“

Prisijungę prie "Valstybinės mokesčių inspekcijos" elektroninio deklaravimo sistemos (EDS) galite paprastai užpildyti FR0512 prašymo formos kelis laukus ir taip paremti AKL bei laisvą programinę įrangą Lietuvoje tam neišleisdami nei cento savų pinigų :) Trumpa instrukcija kaip tai padaryti:

1. Iš kairiam šone esančio meniu išsirinkti nuorodą <b>"Pradėti naują"</b>, kuri yra žemiau nuorodos **"Deklaravimas"**

2. Tuomet pažymėkite (pasirinkite) <b>"Norėčiau pildyti deklaraciją interaktyviai (on-line)"</b>. Jei pažymėti neleidžia (pasirinkimo elementas pilkas ir neaktyvus) - vadinasi jūs jau esate pradėję interaktyviai pildyti kažkokią deklaraciją, ją pabaikite pildyti arba atsisakykite jos pildymo.

3. Spauskite ant nuorodos <b>"Nauja deklaracija tuščia"</b>. 

4. Tada susiraskite <b>FR0512 formą</b> (galite pasinaudoti Filtru į filtro laukelį "Formos kodas" įrašę FR0512 ir paspaudę mygtuką.

5. Tuomet užpildykite atsidariusią FR0512 formą pagal http://www.akl.lt/apie/?doc=parama.html#SEC7 esantį pavyzdį (PDF ar OpenOffice formą):

 * 10 laukelyje - 195764579

 * 11 laukelyje - VISUOMENINĖ ORGANIZACIJA „ATVIRAS KODAS LIETUVAI“

 * 12 laukelyje - VILNIUS, P.VILEIŠIO 18.

 * 13 laukelyje - UAB „SAMPO BANKAS“

 * 14 laukelyje - 74000

 * 15 laukelyje - LT697400011095123814

 * 16 laukelyje - 2.00 (galite ir mažesnį procentą, jei planuojate dar ką nors remti)
  
 * 6 laukelyje nurodykite mokestinį laikotarpį 2006, įvedate pildymo datą (7 laukelyje, formatas YYYY-MM-DD), uždedate kryželį 8 laukelyje, kad pirmą kartą teikiate (arba kad patikslinta, jei taisote).

 * Formos viršuje turi būti pateikti jūsų asmeniniai duomenys.

6. Viršutiniame dešiniame kampe išsirinkite mygtuką "Užbaigti pildymą". Tuomet grįšite į prieš tai buvusį langą, kur galėsite pateikti prašymą (FR0512 formą) mokesčių inspekcijai paspausdami mygtuką <b>"Užbaigti pildymą ir pateikti deklaracijos failą"</b> (gali matytis ne visas mygtuko pavadinimas).

Tuomet laukite atsakymo apie deklaracijos failo priėmimą/atmetimą (jei padarėt kokių klaidų ar VMI deklaravimo sistema sugrybavo) iš mokesčių inspekcijos el. paštu arba tiesiog prisijungdami prie VMI EDS sistemos po keliasdešimt minučių ir paspausdami ant kairiam šoniniame meniu esančios nuorodos **"Persiųsti failai"** (priimtos deklaracijos statusas turi būti "Priimtas" :) )

Dėkojame už paramą :)


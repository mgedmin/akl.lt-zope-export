**Projektas** --
InstallFest tikslas - padėti kompiuterio vartotojui susiinstaliuoti ir susikonfigūruoti atviro kodo operacinę sistemą ("Linux"/"BSD") savo kompiuteryje.

**Aprasymas** --
InstallFest renginys, plačiai paplitęs visame pasaulyje (Europos, Azijos šalyse, JAV ir k.t.), Lietuvoje organizuojamas pirmą kartą. InstallFest Lietuvoje turėtų sulaukti ne tik dalyvių, bet ir žiniasklaidos susidomėjimo.

**Dalyviai** --
Renginio dalyviai - tai norintieji įsiinstaliuoti atviro kodo operacinę sistemą bei laisvas atviro kodo programas savo kompiuteriuose ir neturintys tam įgūdžių. Informavimui apie renginį ir dalyvių sukvietimui turime Naujienų forumą (430 asmenų) bei AKL forumą (70 asmenų). Šių bei kitų plačiai paplitusių forumų ("os_Linux" ir k.t.) dalyviams pasiūlysime atvykti į renginį bei rekomenduoti atvykti ir kolegoms, draugams. Planuojamas dalyvių skaičius - 20 asmenų.

**Komanda** --
Renginio metu dalyvaus atviro kodo operacinės sistemos diegimo ir konfigūravimo specialistai, kurie padės naujokams susitvarkyti "Linux" ar "BSD" savo kompiuteryje. Komandos nariai - savanoriai atviro kodo guru, suinteresuoti perduoti savo žinias kitiems.

**Rezultatai** --
Padedami specialistų, naujokai išmoks instaliuoti ir konfigūruoti atviro kodo operacines sistemas savo kompiuteriuose. Po renginio dalyviai, susidūrę su problemomis, bus konsultuojami. Renginio metu bus parengtos instrukcijos, kaip diegti ir konfigūruoti "Linux" ar "BSD" bei kur kreiptis pagalbos.

**Tolimesnis idejos palaikymas** --
Ketinama InstallFest surengti ir kituose Lietuvos didžiuosiuose miestuose (Vilniuje, Klaipėdoje ir Šiauliuose). 

**Sekmingam !InstallFest reikalinga** -- Klasė/salė su elektra ir tinklu, 20 darbo vietų (stalai ir kėdės); Internetas; Parengtos distribucijos, įrašytos į CD; Trumpi aprašymai apie distribucijas

**Rengini organizuoja** --
Visuomeninė ne pelno organizacija "Atviras kodas Lietuvai" - www.akl.lt

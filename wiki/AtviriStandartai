Atviri standartai, protokolai, formatai. Kas tai?
  
  Atviri standartai - tai standartai, kuriuos bet kas gali laisvai naudoti, pamatyti specifikacijas bei reikšti pasiūlymus dėl tobulinimo. Bruce Perens paaiškinimai kokie yra pagrindiniai atvirų standartų(formatų) principai:

  * Prieinamumas. Jie yra laisvai prieinami visiems (ir perskaitymo, ir įgyvendinimo prasme).

  * Padidina galutinio vartotojo pasirinkimo laisvę. Atviri standartai sukuria sąžiningą, konkuruojančią rinką standarto realizavimams. Jie “nepririša” vartotojo prie konkretaus tiekėjo ar tiekėjų grupės.

  * Nemokami. Atvirą standartą galima laisvai realizuoti visiems, už tai negali būti imamas mokestis. (gali būti imamas tik už sertifikavimą.)

  * Jokios diskriminacijos. Atviri standartai bei organizacijos, kurios juos administruoja negali teikti pirmenybės vienam realizuotojui prieš kitą. Sertifikavimo organizacijos turi sudaryti galimybę patikrinti atitikimą standartams ir pigiems bei nemokamiems įgyvendinimams.


 Atviru standartų naudojimo privalumai:

  * Leidžia išsilaisvinti nuo monopolinio gamintojos (pvz. uždaro dokumentų formato MS Word (doc) naudojimas priverčia naudoti Microsoft Word, tuo tarpu atviro ASCII (txt) formato naudojimas leidžia mums pasirinkti iš daugelio tektsto redaktorių).

  * Leidžia naudoti standartą nepriklausomai nuo vieno iš PĮ gamintojų norų (joks gamintojas negalės uždrausti kitam realizuoti atvirą standartą savo PĮ).

  * Leidžia sekti standarto pakeitimus ir įtakuoti juos (pvz. kai gaunamas pranešimas apie standarto saugumo skylęs, jos ištaisomos ir pateikiama atnaujinta formato specifikacija).

  * Nepriklausomai nuo programinės įrangos užtikrina vienoda rezultatą (pvz. kadangi MS nesilaiko W3C rekomendacijų, puslapiai MS Internet Explorer kartais atvaizduojami kitaip nei Mozilla Firefox ar Safari naršyklėse.


 Atvirų formatų pavyzdžiai

  JPEG (.jpg) – atviras el. paveikslėlių formatas. Bet kas gali nemokamai sužinoti jo specifikacijas ir pagaminti produktą, kuris bus 100% suderinamas su .jpg formatu.

  HTML(XHTML) – WWW konsorciumo (www.w3.org) standartizuojamas formatas. Čia taip pat bet kas gali nemokamai sužinoti ir netgi patikrinti konkretaus HTML dokumento atitikimą standartui.

  OpenDocument? – OASIS (www.oasis-open.org) standartizuojamas biuro dokumentų formatas, sukurtas XML formato pagrindu.

  PDF (Portable Document Format) – Adobe kompanijai priklausantis, tačiau atviras formatas

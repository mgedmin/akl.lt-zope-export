<h2><p align="center">Visuomeninės organizacijos „Atviras kodas Lietuvai“<br>
Visuotinio narių susirinkimo</p>
</h2>
<h3>
<p align="center">PROTOKOLAS</p>
</h3>
<p>VIETA:
Rumšiškės (Lietuvių liaudies buities muziejus)</p>
<p>DATA:
2004 m. gegužės 8 d.</p>
<p>DALYVIAI:
žr. protokolo priedą nr. 1.</p>
<p>DARBOTVARKĖ:
</p>
<ol>
<li> AKL Prezidento ir Valdybos narių ataskaita </li>
<li> Veiklos ataskaita, atskaitomybės tvirtinimas </li>
<li> Revizoriaus ataskaita </li>
<li> Įstatai </li>
<li> Nario mokestis </li>
<li> Pertrauka </li>
<li> 2004 metų planai </li>
<li> Prezidento, valdybos, revizoriaus rinkimai </li>
<li> Kiti klausimai </li>
<li> Neoficiali dalis</li>
</ol>
<p>Dalyvauja
29 nariai iš 44. Kvorumas yra.</p>
<p>SVARSTYTA:</p>
<p>Kas
bus susirinkimo pirmininkas ir sekretorius?</p>
<p>NUTARTA:</p>
<p>Pavesti
pirmininkauti Tomui Jonušui, atlikti sekretoriaus pareigas Romenai
Puikytei.</p>
<p>SVARSTYTA:</p>
<p>Pirmininkaujantis
užklausė, ar yra pasiūlymų dienotvarkei. Eugenijus Paulauskas
pasiūlė įtraukti į dienotvarkę klausimą dėl įstatų
pakeitimų, susijusių su Asociacijų įstatymų pasikeitimu.Artūras
Mickevičius pasiūlė sudaryti darbo grupę (komisiją) įstatų
pakeitimui.</p>
<p>NUTARTA:</p>
<ol>
<li>Įtraukti į dienotvarkę naują punktą dėl darbo grupės sudarymo
įstatų pakeitimui. Punktą įtraukti Nr. 1. </li>
<li>Darbo grupę sudaryti iš šių narių: Eugenijaus Paulausko, Artūro
Mickevičiaus, Mykolo Okulič-Kazarino. </li>
<li>Patvirtinti susirinkimo dienotvarkę, įtraukiant naują punktą dėl
darbo grupės sudarymo įstatų pakeitimui. </li>
</ol>
<p>SVARSTYTA:</p>
<p>Prezidento ir Valdybos
narių 2003/2004 metų veiklos ataskaitos. Pirmasis pasisakė
prezidentas Albertas Agejevas, trumpai apžvelgdamas praėjusius
metus ir pateikdamas ataskaitą apie savo kuruojamą sritį -
lietuvių kalbą. Buvo kalbėta ir apie lietuvių kalbos gramatikos
tikrinimo galimybes.</p>
<p>
Tuomet pasisakė valdybos
narys Mantas Kriaučiūnas, kviesdamas visus prisijungti prie
projektų švietimui, kadangi šioje srityje buvo nuveikta
mažiausiai. Žilvinas Jančoras pateikė
bendradarbiavimo pasiūlymą. Taip pat buvo teiraujamasi dėl
situacijos su VMI e-deklaracijomis, specifinių kai kurių programų
funkcijų, kaip OpenOffice konvertavimo galimybės.</p>
<p>Jaroslav Šatkevič
trumpai pristatė savo veiklos rezultatus. Į klausimą, ar nori būti
valdybos nariu, atsakė, kad neketina.</p>
<p>Mykolas Okulič-Kazarinas
trumpai papasakojo apie savo veiklos rezultatus, daugiau išsakydamos
kritikos dėl nekoordinuotos veiklos su žiniasklaida. Taip pat
išsakė nuomonę, kad dabartinė valdyba yra kaip taryba, t.y.
atlieka ne valdybos, o tarybos funkcijas ir pasiūlė dirbti
komitetais. Taip pat pasiūlė daugiau dirbti dėl atvirųjų
standartų.</p>
<p>Artūras Mickevičius savo
ataskaitoje pristatinėjo pagrinde eVitaminų (roadshow) projektą –
kaip jis gimė, kur buvo teiktos paraiškos ir į kokias formas jis
vystėsi. Tomas Jonušas paminėjo LTU magisto Remigijaus
Rinkevičiaus darbą licencijų srityje.</p>
<p>Tomas Jonušas pasakojo
apie inicijuotus ir įvykdytus valstybinius projektus, kuriuose AKL
tiesiogiai nedalyvavo, o tik pavieniai nariai. Informavo apie šiems
metams rengiamą projektą. </p>
<p>Taip pat paminėjo darytas
įvairias prezentacijas pavienėms organizacijoms bei renginiuose.</p>
<p>Prezidento ir Valdybos
narių ataskaitos pateikiamos priede Nr. 2 prie šio protokolo.</p>
<p>NUTARTA:</p>
<ol>
<li>Už ataskaitą balsuota vienbalsiai „už.</li>
</ol>
<p>SVARSTYTA:</p>
<p>Tomas Jonušas
apibendrintai pristatė 2003 metų veiklos rezultatus, išvardinant
ir pagrindinius dalyvius. Buvo klausimų dėl laisvo priėjimo prie
lokalizuotos ir išverstos programinės įrangos. Taip pat
pristatytos pagrindinės biudžeto sudedamosios dalys bei pagrindinės
išlaidos.</p>
<p>2003 metų veiklos
ataskaita ir biudžetas pateikiami priede Nr. 3 prie šio protokolo.
Priede Nr. 3a pateikiama finansinė atskaitomybė.</p>
<p>NUTARTA:</p>
<ol>
<li>Už ataskaitą balsuota vienbalsiai „už.</li>
</ol>
<p>SVARSTYTA:</p>
<p>AKL revizorius Eugenijus
Paulauskas pateikė trumpą ataskaitą apie 2003 metų veiklą.
Pažeidimų nepastebėta. Pasiūlymai dėl įstatų įtraukimo jau
buvo nagrinėjami susirinkimo metu sudarytoje darbo grupėje.</p>
<p>2003 metų veiklos
revizoriaus ataskaita pateikiama priede Nr. 4 prie šio protokolo.</p>
<p>NUTARTA:</p>
<ol>
<li>Už revizoriaus ataskaitą balsuota:</li>
</ol>
<p>2 - „susilaikė“;<br>
27 - „už“.<br>
</p>
<p>Pertrauka</p>
<p>SVARSTYTA:</p>
<p>Įstatų pakeitimai.
Susirinkimo metu sudaryta darbo grupė pristatė pakeitimus.
Eugenijaus Paulausko pranešimas. Siūlomi
pakeitimai:</p>
<ol>
<li>Pakeisti: Pakeisti organizacijos teisinį statusą į asociacijos.</li>
<li>Pakeisti: Adresas keičiamas į P.Vileišio
18, 1 korpusas, Vilnius arba kitą, suderintą su AKL Prezidentu. </li>
<li>Nustatyti įstatuose finansinius metus: AKL finansiniai veiklos
metai sutampa su kalendoriniais metais. </li>
<li>Numatyti įstatuose Valdybos nutarimų viešumą:
Valdybos nutarimų protokolai, dokumentai skelbiami AKL svetainėje
www.akl.lt ir išsiunčiami el. paštu nariams. </li>
<li>Papildyti Susirinkimo išimtines teises:
Susirinkimas turi teisę atšaukti Prezidentą, Valdybos narius,
Revizorių. </li>
<li>Papildyti Susirinkimo veiklą: Priima
sprendimą įsteigti arba likviduoti atstovybes bei filialus. </li>
<li>Papildyti Susirinkimo veiklą: Tvirtina AKL
metinę finansinę atskaitomybę bei veiklos ataskaitą.</li>
</ol>
<p>Įstatų pakeitimų
projektas pridedamas atskiru priede Nr. 5 prie šio protokolo.</p>
<p>NUTARTA:</p>
<ol>
<li>Vienbalsiai priimti siūlomi įstatų pakeitimai. </li>
<li>Įpareigoti tą pačią darbo grupę (komisiją) per 1 savaitę parengti
galutinę įstatų redakciją. </li>
<li>Įpareigoti Saulių Gražulį pateikti įstatus registro įmonei ir
juos patvirtinti per įstatymo numatytą laiką.</li>
</ol>
<p>SVARSTYTA:</p>
<p>Mykolas Okulič-Kazarinas
pristatė projektą dėl nario mokesčio keitimo nediferencijuojant
mokesčių bei lengvatos suteikimo. Projektas pridedamas priedu Nr. 6
prie šio protokolo. </p>
<p>Svarstyta, ar iš viso
reikia svarstyti nario mokesčio keitimo klausimą.</p>
<p>NUTARTA:</p>
<ol>
<li>Klausimo dėl nario mokesčio keitimo nesvarstyti. Balsuota: </li>
</ol>
<p>16 - „už“;<br>
4 - „susilaikė“;<br>
9 - „prieš“.<br>
</p>
<p>SVARSTYTA:</p>
<p>Mykolas Okulič-Kazarinas
pristatė projektą dėl organizacijos narystės papildymo
juridiniais asmenimis. Projektas pridedamas priedu Nr. 7 prie šio
protokolo.</p>
<p>Visų pirma, svarstyta, ar
iš viso reikalinga narystę papildyti juridiniais asmenimis. Taip
pat buvo iškeltas klausimas dėl valdybos keitimo į tarybą, šio
klausimo nutarta nesvarstyti. Trečias klausimas – ar valdymo
organus papildyti komitetais. Šie klausimai koreguotų anksčiau
patvirtintus įstatus.</p>
<p>Taip pat svarstyta dėl
nario mokesčio juridiniam asmeniui, ar tai turi išskirti iš
fizinių asmenų, ar turi būti diferencijuojama pagal juridinių
asmenų statusą.</p>
<p>Taip pat kalbėta, ar
suteikti valdybai įgaliojimus spręsti dėl lengvatinių nario
mokesčių. Atsižvelgus į įstatus, šis klausimas buvo nespręstas.</p>
<p>NUTARTA:</p>
<ol>
<li>Papildyti AKL narystę juridiniais asmenimis ir tai numatyti
įstatuose. Balsuota vienbalsiai „už“. </li>
<li>Į valdymo organus įtraukti komitetus ir tai numatyti įstatuose.
Balsuota: </li>
</ol>
<p>2 - „prieš“;<br>
3 - „susilaikė“;<br>
24 - „už“.</p>
<ol start="3">
<li>Juridiniams asmenimis nustatyti metinį nario mokestį 100 Lt.
Balsuota: </li>
</ol>
<p>kad mokestis būtų 100
Lt: 20 - „už“;<br>
kad mokestis būtų 50: 1 - „už“;<br>
8 - „susilaikė“.</p>
<ol start="4">
<li>Ne pelno organizacijoms taikyti nulinį mokestį: </li>
</ol>
<p>4 - „prieš“;<br>
2 - „susilaikė“;<br>
23 - „už“.</p>
<p>SVARSTYTA:</p>
<p>Dėl balsavimo komisijos
sudarymo.</p>
<p>NUTARTA:</p>
<ol>
<li>Sudaryti balsavimo komisiją iš šių AKL narių: Saulius Gražulis,
Rimas Kudelis, Jaroslav Šatkevič, ir įpareigoti parengti balsavimo
lapelius. </li>
</ol>
<p>SVARSTYTA:</p>
<p>AKL Prezidento rinkimai
2004/2005 metų kadencijai.</p>
<p>Kandidatai:<br>
1 Albertas Agejevas<br>
2 Žilvinas Jančoras<br>
3 Mantas Kriaučiūnas</p>
<p>Pasiūlius kandidatus,
Mantas Kriaučiūnas atsisakė. Žilvinas Jančoras ir Albertas
Agejevas trumpai pristatė numatomą savo veiklą ateinantiems
metams.</p>
<p>Balsuota:<br>
14 už Albertą<br>
14 už Žilviną<br>
1 balsavimo lapelis
sugadintas</p>
<p>Tuomet svarstyta, ar:<br>
balsuoti iš naujo: 11 -
„už“;<br>
rinkti Prezidentą
reitingavimo būdu balsuojant už valdybos narius: 13 - „už“;<br>
5 „susilaikė“.</p>
<p>NUTARTA:</p>
<ol>
<li>Rinkti Prezidentą reitingavimo būdu balsuojant už valdybos
narius. </li>
</ol>
<p>SVARSTYTA:</p>
<p>AKL Prezidento ir AKL
Valdybos rinkimai 2004/2005 metų kadencijai.</p>
<p>Balsuota reitinguotu 6
narių sąrašu (už 1 vietą sąraše skiriami 5 balai; už 2 vietą
sąraše skiriami 4 balai; už 3 vietą sąraše skiriami 3 balai; už
4 vietą sąraše skiriami 2 balai; už 5 vietą sąraše skiriami 1
balas) už 9 pasiūlytus kandidatus:</p>
<ol>
<li>Albertas Agejevas, surinko 110 balsų </li>
<li>Žilvinas Jančoras, surinko 124 balsus </li>
<li>Mantas Kriaučiūnas, surinko 100 balsų </li>
<li>Tomas Jonušas, surinko 95 balsus </li>
<li>Mykolas Okulič-Kazarinas, surinko 85 balsus </li>
<li>Andrius Kasparavičius, surinko 38 balsus </li>
<li>Saulius Gražulis, surinko 29 balsus </li>
<li>Linas Vasiliauskas, surinko 13 balsų </li>
<li>Vilius Ališauskas, surinko 12 balsų </li>
</ol>
<p>NUTARTA:</p>
<ol>
<li>Skirti Žilviną Jančorą AKL Prezidentu. </li>
<li>AKL Valdybos nariais skirti: Albertą Agejevą, Mantą Kriaučiūną,
Tomą Jonušą, Mykolą Okulič-Kazariną, Andrių Kasparavičių. </li>
</ol>
<p>SVARSTYTA:</p>
<p>AKL revizoriaus rinkimai
2004/2005 metų kadencijai.</p>
<p>Balsuota už 1 pasiūlytą
kandidatą – Eugenijų Paulauską:
<br>
27
- „už“;<br>
2 - „susilaikė“</p>
<p>NUTARTA:</p>
<ol>
<li>Skirti Eugenijų Paulauską AKL revizoriumi. </li>
</ol>
<br>
<p>Susirinkimo
pirmininkas &nbsp;&nbsp;&nbsp; &nbsp;&nbsp;&nbsp; &nbsp;&nbsp;&nbsp;
&nbsp;&nbsp;&nbsp; &nbsp;&nbsp;&nbsp; &nbsp;&nbsp;&nbsp;
&nbsp;&nbsp;&nbsp; &nbsp;&nbsp;&nbsp; &nbsp;&nbsp;&nbsp;
&nbsp;&nbsp;&nbsp; &nbsp;
Susirinkimo sekretorė
<br>
Tomas Jonušas &nbsp;&nbsp;&nbsp; &nbsp;&nbsp;&nbsp; &nbsp;&nbsp;&nbsp;
&nbsp;&nbsp;&nbsp; &nbsp;&nbsp;&nbsp; &nbsp;&nbsp;&nbsp;
&nbsp;&nbsp;&nbsp; &nbsp;&nbsp;&nbsp; &nbsp;&nbsp;&nbsp;
&nbsp;&nbsp;&nbsp; &nbsp;&nbsp;&nbsp; &nbsp;&nbsp;&nbsp;
&nbsp;&nbsp;&nbsp; &nbsp;&nbsp;Romena
Puikytė
</p>

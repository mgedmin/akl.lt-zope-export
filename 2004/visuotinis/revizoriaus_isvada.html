<h2>AKL Revizoriaus išvada dėl 2003 metų veiklos</h2>

<h3>Eugenijus Paulauskas<br>
AKL Revizorius</h3>

<p>Visuomeninės organizacijos „Atviras kodas Lietuvai“ (AKL) steigiamasis susirinkimas 
įvyko 2003 m. vasario 23 d., AKL užregistruota 2003 m. balandžio mėn., nors 
reali veikla vyko jau beveik metus laiko iki to. Todėl finansinė veikla apima 
tik oficialiai įregistruotos organizacijos veiklos laikotarpį. Balansas 
pateiktas 2003 m. gruodžio 31 dienai. Balansą galima rasti 
<a href="files/AKL_Balansas_2003.pdf">čia</a> (PDF).</p>

<p>Trumpai. AKL dirbo pelningai: Grynasis ataskaitinių metų pelnas  
sudaro 13760,00 Lt, gautinos sumos - 1930,00 Lt (susidarė dėl partnerių 
atidėtų mokėjimų), skolos - 2680,00 Lt (susidarė dėl mūsų atidėtų mokėjimų).
</p>

<p>Finansinės drausmės pažeidimų nenustatyta. Valdyba dirbo laikydamąsi įstatų.</p>

<p>Metinę finansinę atskaitomybę susirinkimui 
pristatys ..............................(turėtų AKL Prezidentas).</p>

<p>Nuo 2004-02-14 pasikeitė mūsų organizacijos veiklą reglamentuojantis įstatymas 
(nuo šiol tai yra „Lietuvos Respublikos Asociacijų Įstatymas“ 
http://www3.lrs.lt/cgi-bin/preps2?Condition1=226938&amp;Condition2= ).</p>

<p>Pagal šio įstatymo:
<ol>
<li> 8 straipsnio 5 papunktį visuotinis susirinkimas „tvirtina asociacijos 
metinę finansinę atskaitomybę“, todėl atitinkamu punktu būtina papildyti 
visuotinio susirinkimo darbotvarkę.
<li> AKL veiklos ataskaita turi atitikti šio įstatymo 10 straipsnį.
<li> Rekomenduoju susirinkimo metu sudaryti įstatų redakcinę komisiją, kuri 
išnagrinėtų ir suderintų AKL įstatus su nauju įstatymu ir pataisas pateiktų 
tvirtinti susirinkimui. Tokiu punktu siūlau papildyti susirinkimo 
darbotvarkę.
<li> 6 straipsnio 5 p., 2 papunktį būtina nustatyti finansinių metų pradžios ir 
pabaigos datą.
</ol>
</p>

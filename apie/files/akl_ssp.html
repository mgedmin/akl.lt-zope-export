<h2><p align="center">Visuomeninės
organizacijos „Atviras kodas Lietuvai“
steigiamojo susirinkimo<br>
PROTOKOLAS</p>
</h2>
<p>VIETA: Blindžių g. 17, Vilnius.</p>
<p>DATA: 2003 m. vasario 23 d.</p>
<p>DALYVIAI: žr. protokolo priedą nr. </p>
<p>DARBOTVARKĖ:</p>
<ol>
  <li>
    Visuomeninės organizacijos „Atviras kodas Lietuvai“ (toliau AKL)
steigimas.
  </li>
  <li>
    AKL įstatų aptarimas ir patvirtinimas.
  </li>
  <li>
    AKL nario mokesčio nustatymas.
  </li>
  <li>
    Valdymo organų rinkimai.
  </li>
</ol>
<br>
<p>
SVARSTYTA:</p>
<p>Kas
bus susirinkimo pirmininkas ir sekretorius?</p>
<p>NUTARTA:</p>
<p>Pavesti
pirmininkauti Tomui Jonušui, atlikti sekretoriaus pareigas Artūrui
Mickevičiui.</p>
<br>
<p>SVARSTYTA:</p>
<p>Ar steigti visuomeninę organizaciją „Atviras kodas
Lietuvai“?</p>
<p>NUTARTA:</p>
<p></p>
<p>Įsteigti visuomeninę organizaciją
„Atviras kodas Lietuvai“, sutrumpintai - AKL.
</p>
<br>
<p>SVARSTYTA:</p>
<p>AKL įstatų projektas. </p>
<p>NUTARTA:</p>
<ol>
  <li>
    Apibūdinant AKL
veiklą, remtis „Open Source Software“ judėjimo nuostatomis.
  </li>
  <li>
    Nustatant AKL tikslus,
įtraukti siekį propaguoti programinės įrangos
naudojimo legalumą.
  </li>
  <li>
    Numatyti įstatuose
galimybę AKL užsiimti komercine veikla.
  </li>
  <li>
    Numatyti įstatuose galimybę AKL gauti paramą iš valstybinių ir
kitų organizacijų.
  </li>
  <li>
    Nustatyti tokius AKL
valdymo organus: visuotinis AKL narių susirinkimas
(aukščiausias valdymo organas), AKL prezidentas, AKL valdyba (AKL
prezidentas ir 5 nariai), AKL vykdantysis direktorius.
  </li>
  <li>
    Numatyti įstatuose
visuotinio AKL narių susirinkimo šaukimo tvarką ir
reikalavimus kvorumui.
  </li>
  <li>
    Numatyti įstatuose AKL prezidento atstovavimą AKL.
  </li>
  <li>
    Numatyti įstatuose AKL
valdybos darbo tvarką, AKL prezidentui
suteikiant lemiamo balso teisę.
  </li>
  <li>
    Numatyti, kad AKL
valdyba renkama balsuojant reitinguotu sąrašu.
Pasitraukus AKL valdybos nariui, jo vietą užima didžiausią reitingą
turintis į valdybą nepatekęs AKL narys.
  </li>
  <li>
   Numatyti įstatuose, kad
vykdantysis direktorius neprivalo būti AKL
nariu.
  </li>
  <li>
    Sudaryti redakcinę
komisiją ir jai pavesti parengti AKL įstatus
remiantis svarstytu projektu ir priimtais nutarimais. Redakcinės
komisijos sudėtis: Artūras Mickevičius, Mykolas Okulič-Kazarinas,
Eugenijus Paulauskas.
  </li>
  <li>
    Pavesti AKL valdybai įregistruoti AKL.
  </li>
</ol>
<br>
<p>SVARSTYTA:</p>
<p>AKL nario mokestis.<br>
Balsavimui pateikti
pasiūlymai nustatyti diferencijuotą nario mokestį studentams ir
kitiems nariams:</p>
<ol>
  <li>
    10 Lt studentams, 50 Lt kitiems. 0 balsų.
  </li>
  <li>
    10 Lt studentams, 100 Lt kitiems. 1 balsas.
  </li>
  <li>
    20 Lt studentams, 50 Lt kitiems. 14 balsų.
  </li>
  <li>
    20 Lt studentams, 20 Lt kitiems. 0 balsų.
  </li>
</ol>
<p>NUTARTA:</p>
<p>Nustatyti AKL nario
mokestį: 20 Lt metams studentams ir 50 Lt metams kitiems AKL
nariams.</p>
<br>
<p>SVARSTYTA:</p>
<p>AKL prezidento rinkimai.<br>
Balsuota už vieną pasiūlytą kandidatą:<br> 
Albertas Agejevas: 15 už, 1 susilaikęs.</p>
<p>NUTARTA:</p>
<p>Albertą Agejevą skirti AKL prezidentu.</p>
<br>
<p>SVARSTYTA:</p>
<p>AKL valdybos rinkimai.<br>
Balsuota reitinguotu 5
narių sąrašu (už 1 vietą sąraše skiriami 5 balai; už 2 vietą
sąraše skiriami 4 balai; už 3 vietą sąraše skiriami 3 balai; už
4 vietą sąraše skiriami 2 balai; už 5 vietą sąraše skiriami 1
balas) už 10 pasiūlytų kandidatų:</p>
<ol>
  <li>
    Mantas Kriaučiūnas: surinko 49 balus.
  </li>
  <li>
    Artūras Mickevičius: surinko 30 balų.
  </li>
  <li>
    Tomas Jonušas: surinko 65 balus.
  </li>
  <li>
    Jaroslavas Šatkevič: surinko 40 balų.
  </li>
  <li>
    Andrius Kasparavičius: surinko 12 balų.
  </li>
  <li>
    Mindas Žakšauskas: surinko 11 balų.
  </li>
  <li>
    Eugenijus Paulauskas: surinko 25 balus.
  </li>
  <li>
    Mykolas Okulič-Kazarinas: surinko 35 balus.
  </li>
  <li>
    Ramūnas Lukoševičius: surinko 2 balus.
  </li>
  <li>
    Aistė Kesminaitė: surinko 1 balą.
  </li>
</ol>
<p>NUTARTA:</p>
<p>Skirti Tomą Jonušą,
Mantą Kriaučiūną, Jaroslavą Šatkevič, Mykolą Okulič-Kazariną
ir Artūrą Mickevičių AKL valdybos nariais.</p>
<br>
<p>SVARSTYTA:</p>
<p>AKL revizoriaus rinkimai.<br>
Balsuota už 2 pasiūlytus kandidatus:</p>
<ol>
  <li>
    Eugenijų Paulauską: už 14 balsų.
  </li>
  <li>
    Kęstutį: už 0 balsų.
  </li>
  <li>
    3 susilaikė.
  </li>
</ol>
<p>NUTARTA:</p>
<p>Skirti Eugenijų Paulauską
AKL revizoriumi.</p>
<br>
<p>Susirinkimo
pirmininkas <br>
Tomas Jonušas
</p>
<p>Sekretorius<br>
Artūras
Mickevičius</p>

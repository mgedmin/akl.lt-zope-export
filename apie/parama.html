<h2>AKL veiklos bei laisvos programinės įrangos vystymo rėmimas</h2>

<p>Prie AKL veiklos ir laisvos programinės įrangos tobulinimo galima prisidėti idėjomis, 
veikla, finansinėmis ar materialinėmis galimybėmis, paremiant organizacijos iniciatyvas 
ir projektus, kad ir nario mokesčiu. <br>
Remdami laisvą programinę įrangą bei atvirųjų standartų naudojimą Lietuvoje Jūs mažinate
šalies priklausomybę nuo užsienio korporacijų bei „protų nutekėjimą“ į užsienį.</p>

<p>AKL yra visuomeninė organizacija, tad viena iš rėmimo formų taip pat gali būti ir 
skiriami iki 2 proc. iš Jūsų pajamų mokesčių, sumokėtų valstybei. Tai nereikalauja jokių papildomų
 finansinių išlaidų. 
Žemiau pateikta informacija yra susijusi su pastarąja rėmimo forma. Dalyje 
<a href="?doc=parama.html#SEC7">„Prašymo užpildymas“</a> yra įvesta su AKL 
susijusi informacija (pabraukta), kurią reikia įrašyti prašymo formoje, jei esate 
suinteresuoti minėtus 2 proc. (ar jų dalį) skirti AKL. <br>
Paprasčiausias būdas skirti dalį savo sumokėtų mokesčių yra prašymo formos
užpildymas per interneto naršyklę, žr. <a href="http://wiki.akl.lt/Parama">http://wiki.akl.lt/Parama</a>
esančias instrukcijas.
Taip pat galite atsisiųsti paraiškų pavyzdžius (<a href="files/FR0512_pvz.pdf">FR0512.PDF</a>, 
<a href="files/FR0512_pvz.odt">FR0512.ODT</a>), kuriuose įrašyta AKL organizacijos duomenys.
</p>

<p>AKL turi paramos gavėjo statusą, todėl jūsų skirti pinigai tikrai pateks 
į mūsų sąskaitą ir bus panaudoti laisvos programinės įrangos vystymui, atvirų standartų 
naudojimo skatinimui ir kitų AKL organizacijos tikslų įgyvendinimui.
</p>

<ul>
  <li><a href="?doc=parama.html#SEC1" name=TOC1>
2 proc. gyventojų pajamų mokesčio</a> 
  <ul>
    <li><a href="?doc=parama.html#SEC2" name=TOC2>
LR gyventojų pajamų mokesčio įstatymo 34 str. 3d.</a> 
    <li><a href="?doc=parama.html#SEC3" name=TOC3>Kas gali pasinaudoti
teise per pajamų mokestį paremti ūkio subjektą, turintį teisę gauti
paramą?</a> 
    <li><a href="?doc=parama.html#SEC4" name=TOC4>Kam gyventojas 
gali suteikti paramą?</a> </li>
    <li><a href="?doc=parama.html#SEC5" name=TOC5>
Skiriamos paramos apskaičiavimas</a> </li>
    <li><a href="?doc=parama.html#SEC6" name=TOC6>
Prašymo pateikimas</a> </li>
    <li><a href="?doc=parama.html#SEC7" name=TOC7>
Prašymo užpildymas</a> </li>
    <li><a href="?doc=parama.html#SEC8" name=TOC8>
Kada paramos gavėjas gauna Prašyme nurodytą sumą?</a> </li>
    <li><a href="?doc=parama.html#SEC9" name=TOC9>
Informacijos šaltiniai</a> </li>
  </ul></li>
</ul>


<h2><a href="?doc=parama.html#TOC1" name=SEC1>
2 proc. gyventojų pajamų mokesčio</a></h2>

<h3><a href="?doc=parama.html#TOC2" name=SEC2>
LR gyventojų pajamų mokesčio įstatymo 34 str. 3d.</a></h3>

<p> Lietuvos Respublikos
gyventojų pajamų mokesčio įstatymo
(toliau – <a
href="http://www3.lrs.lt/cgi-bin/preps2?Condition1=171369&amp;Condition2=">GPMĮ</a>, 
 Žin., 2002, Nr.73-3085)
34 str. 3 dalies nuostatos įtvirtina naują nuolatinio Lietuvos
gyventojo teisę -
nuo per mokestinį laikotarpį (kalendorinius metus) gautų pajamų
išskaičiuota
(mokėtina) pajamų mokesčio dalimi (iki 2 procentų) paremti pasirinktą
ūkio
subjektą, kuris pagal Lietuvos Respublikos labdaros ir paramos įstatymą
(toliau
- LPĮ) turi teisę gauti paramą. <b>Tai paramos
teikimo būdas, nereikalaujantis iš
gyventojo papildomų materialinių išlaidų.</b> Gyventojas turi teisę
mokesčių administratoriui nurodyti, kam pervesti pajamų mokesčio dalį ir tokiu
būdu paremti, jo manymu, labiausiai remtiną
visuomenei naudingą sritį.
</p>
<p> Pervestina pajamų mokesčio
suma bus apskaičiuojama nuo pajamų mokesčio sumos, kurią iš
gyventojo pajamų
per mokestinį laikotarpį išskaičiavo mokestį išskaičiuojantis asmuo ar
kurią gyventojas deklaravo metinėje pajamų mokesčio deklaracijoje kaip
mokėtiną. </p>

<h3><a href="?doc=parama.html#TOC3" name=SEC3>Kas gali pasinaudoti
teise per pajamų mokestį paremti ūkio subjektą, turintį teisę gauti
paramą?</a></h3>

<p>Šia teise gali pasinaudoti Lietuvos gyventojas,
kurio nuolatinė
gyvenamoji vieta tą mokestinį laikotarpį yra Lietuvoje, arba
gyventojas, kuris
nors ir yra išvykęs iš Lietuvos, tačiau jo socialinių, ekonominių bei
asmeninių
interesų buvimo vieta tą mokestinį laikotarpį yra veikiau Lietuvoje nei
užsienyje (Lietuvoje yra jo šeima, turtas, verslas ir pan.), arba
gyventojas,
kuris tą mokestinį laikotarpį ištisai arba su pertraukomis Lietuvoje
išbūna
183 arba daugiau dienų (<a
href="http://www3.lrs.lt/cgi-bin/preps2?Condition1=171369&amp;Condition2=">GPMĮ</a>
4 str.).</p>


<h3><a href="?doc=parama.html#TOC4" name=SEC4>Kam gyventojas 
gali suteikti paramą?</a></h3>

<p> Pagal LPĮ nuostatas, paramą galima suteikti: Lietuvos Respublikoje įregistruotiems 
labdaros ir paramos fondams, biudžetinėms įstaigoms, asociacijoms, visuomeninėms
organizacijoms, viešosioms įstaigoms, religinėms bendruomenėms, bendrijoms ir 
centrams, tarptautinių visuomeninių organizacijų skyriams (padaliniams), kitiems
juridiniams asmenims, kurių veiklą reglamentuoja specialūs įstatymai ir
kurių veiklos tikslas nėra pelno siekimas, o gautas pelnas negali būti
skiriamas jų steigėjams, dalininkams ar nariams. </p>

<h3><a href="?doc=parama.html#TOC5" name=SEC5>
Skiriamos paramos apskaičiavimas</a></h3>

<p>Kadangi Lietuvos gyventojas 2 proc. gali skirti 
keliems ūkio subjektams, <b>svarbu žinoti,</b> kad jeigu 
Prašyme procentais nurodyta pajamų mokesčio dalis apskaičiavus pervestiną sumą 
(ją apskaičiuos mokesčių administratorius) sudaro mažiau nei 10 Lt, tai tokia suma 
paramos gavėjams nepervedama.<br>
</p>

<p> Pavyzdys:<br>
</p>
<div style="margin-left: 40px;"><span style="font-style: italic;">Jūs 
dirbate pagal darbo
sutartį ir Jūsų mėnesio atlyginimas - 450 Lt, metinis atlyginimas (450 Lt
x12
mėn.) - 5400 Lt.</span><br style="font-style: italic;">
<span style="font-style: italic;">Apskaičiuojama
per metus sumokėta pajamų mokesčio
suma – ( 5400-3480(12 NPD) x 33 proc.) - 633,60 Lt.</span><br
style="font-style: italic;">
<span style="font-style: italic;">Jūs prašote 
2 proc. sumokėto pajamų mokesčio pervesti paramos gavėjui (pvz. 
AKL).</span><br
style="font-style: italic;">
<span style="font-style: italic;">Mokesčių administratorius
apskaičiuoja
pervestiną sumą ( 633,60 x 2 proc.) - 12,67 Lt. Vadinasi, 12,67 Lt bus
pervesta paramos gavėjui. Paremti
kelis paramos gavėjus šiuo atveju neturėtumėte galimybės, nes pervestina
suma būtų
mažesnė nei 10 Lt.
</span><br>
</div>

<h3><a href="?doc=parama.html#TOC6" name=SEC6>
Prašymo pateikimas</a></h3>

<p>Prašymą gyventojas gali pateikti tokiais būdais: 
tiesiogiai pristatyti į vietos AVMI, atsiųsti paštu. 
Tai jis galės padaryti tiek pats, tiek per įgaliotą asmenį.
<ol>
<li>Nuolatinis Lietuvos gyventojas pasibaigus mokestiniam
laikotarpiui iki kalendorinių metų, einančių po to mokestinio
laikotarpio, gegužės 1 dienos turi teisę tai AVMI, kurios veiklos
teritorijoje turi nuolatinę gyvenamąją vietą, pateikti prašymą. </li>
<li>Prašyme gali būti nurodytas vienas arba keli paramos gavėjai,
tačiau bendra prašomo pervesti pajamų mokesčio dalis negali būti
didesnė kaip 2 procentai per mokestinį laikotarpį sumokėto pajamų
mokesčio sumos.</li>
<li><u>Jei</u> pagal GPMĮ nuostatas nuolatinis Lietuvos gyventojas 
<u>privalo
pateikti metinę pajamų mokesčio deklaraciją</u>, tai prašymas pateikiamas
kartu su šia deklaracija. Jeigu gyventojas metinės pajamų
mokesčio deklaracijos dėl kokių nors priežasčių nepateikia, tai
gyventojo Prašymas
nenagrinėjamas ir apie tai informuojamas jo pateikėjas.</li>
<li><u>Jei minėtos deklaracijos</u> gyventojas <u>pateikti neprivalo</u>,
pateikiamas tik prašymas. Tokiu atveju nuolatinis Lietuvos gyventojas
turi teisę prašymą pateikti ir per asmenį, su kuriuo jis yra susijęs
darbo santykiais arba jų esmę atitinkančiais santykiais, pastarajam
sutikus.</li>
<li>Nuolatinis Lietuvos gyventojas prašymą asmeniui, susijusiam su
juo darbo santykiais arba jų esmę atitinkančiais santykiais, turi
pateikti voke ir ant užklijos linijos pasirašyti taip, kad nebūtų
įmanoma atplėšti voko nepažeidus parašo vientisumo. </li>
<li>Minėtas asmuo (darbdavys) privalo iki atitinkamų metų gegužės 1
dienos prašymą pateikti tai AVMI, kuriai Valstybinės mokesčių
inspekcijos prie Lietuvos Respublikos finansų ministerijos (toliau –
VMI prie FM) nustatyta tvarka turi būti pateikiama pajamų mokesčio,
išskaičiuoto iš A klasės pajamų, deklaracija.</li>
<li>Paprasčiausias būdas skirti dalį savo sumokėtų mokesčių yra prašymo formos
užpildymas per interneto naršyklę, žr. <a href="http://wiki.akl.lt/Parama">http://wiki.akl.lt/Parama</a>
esančias instrukcijas</li>
<li>Prašymo blankus nemokamai išduoda apskričių valstybinės
mokesčių inspekcijos ir jų teritoriniai
skyriai (toliau- AVMI). Ranka užpildyti galima iš AVMI gautus spaustuviniu būdu
pagamintus Prašymo blankus. VMI prie FM interneto svetainėje <a
href="http://www.vmi.lt/">www.vmi.lt</a> skelbiama
Prašymo <a href="http://www.vmi.lt/formos/pildomos_formos/FR0512.doc">FR0512</a>
forma, skirta
pildyti kompiuteriniu būdu. Galite atsisiųsti prašymo formą su užpildytais 
Paramos gavėjo (AKL) duomenimis (<a href="files/FR0512_pvz.pdf">FR0512.PDF</a>, 
<a href="files/FR0512_pvz.odt">FR0512.ODT</a>), į kurią reikės įrašyti savo 
duomenis.</li>
</ol>

<h3><a href="?doc=parama.html#TOC7" name=SEC7>
Prašymo užpildymas</a></h3>

<p> Prašyme (forma FR0512) 
gyventojas turi nurodyti savo vardą,
pavardę, asmens kodą, nuolatinę gyvenamąją vietą (adresą) ir tokius 
duomenis
apie paramos gavėją:</p>
<ul>
<li>paramos
gavėjo pavadinimą, buveinės adresą, teisės aktų nustatyta tvarka
suteiktą
juridinio asmens identifikacinį kodą, atsiskaitomosios sąskaitos
numerį, banko
kodą.</li>
<li>ataskaitinį mokestinį laikotarpį (pvz., 2006 m.) ir paramos gavėjui prašomą 
pervesti pajamų mokesčio dalį procentais (iki 2 procentų).</li>
</ul>
Paprasčiausias būdas skirti dalį savo sumokėtų mokesčių yra prašymo formos
užpildymas naudojantis interneto naršykle, 
žr. <a href="http://wiki.akl.lt/Parama">http://wiki.akl.lt/Parama</a>
esančias instrukcijas.<br>
Taip pat galite atsisiųsti prašymo formą su užpildytais Paramos gavėjo 
(AKL) duomenimis (<a href="files/FR0512_pvz.doc">DOC</a>, <a href="files/FR0512_pvz.odt">ODT</a>), 
į kurią Jums reikės įrašyti savo duomenis.

<ol>
<li>AVMI turi būti pateiktas tinkamai užpildytas prašymas.</li>
<li>Prašymas pildomas tik didžiosiomis spausdintinėmis raidėmis.</li>
<li>Duomenys turi būti įrašyti tiksliai į jiems skirtus laukus,
nepažeidžiant nurodytų laukų linijų.</li>
<li>Nepildytinos eilutės turi būti paliktos tuščios (be jokių
simbolių, pvz., brūkšnelių, kryželių, nulių ar pan.).</li>
<li>1 laukelyje nurodomas nuolatinio Lietuvos gyventojo asmens
kodas.</li>
<li>2 laukelyje - nuolatinio Lietuvos gyventojo vardas, pavardė.</li>
<li>3 laukelyje - gyvenamoji vieta (miestas, gatvė, namo, buto
numeris).</li>
<li>4 laukelyje - telefono numeris.</li>
<li>5 laukelyje - elektroninio pašto adresas ( jeigu toks yra).</li>
<li>6 laukelyje - ataskaitinis mokestinis laikotarpis, t.y.
kalendoriniai metai, kuriais sumokėto pajamų mokesčio sumos dalis
prašoma pervesti.</li>
<li>7 laukelyje - prašymo pildymo data ( metai, mėnuo, diena);</li>
<li>8 laukelyje pažymima „X“ ženklu pirminė forma, jeigu prašymas
pateikiamas pirmą kartą, „X“ ženklu pažymima patikslinta forma, jeigu
pateikiamas patikslintas prašymas.</li>
<li>9 laukelyje nurodomas paramos gavėjo(-ų) eilutės numeris.</li>
<li>10 laukelyje - paramos gavėjo identifikacinis numeris (kodas),
t.y. tas paramos gavėjo numeris (kodas), kurį jam suteikė Įmonių
rejestro tarnyba: <u>195764579</u> </li>
<li>11 laukelyje - pilnas paramos gavėjo pavadinimas: 
<u>VISUOMENINĖ ORGANIZACIJA „ATVIRAS KODAS LIETUVAI“</u>.</li>
<li>12 laukelyje - paramos gavėjo buveinės adresas (miestas,
gatvė, namo, buto numeris): 
<u>VILNIUS, P.VILEIŠIO 18</u>.</li>
<li>13 laukelyje - banko, kuriame yra paramos gavėjo
atsiskaitomoji sąskaita pavadinimas:
<u>UAB SAMPO BANKAS</u>.</li>
<li>14 laukelyje – banko, kuriame yra paramos gavėjo
atsiskaitomoji sąskaita, kodas: <u>74000</u>.</li>
<li>15 laukelyje – paramos gavėjo atsiskaitomosios sąskaitos, į
kurią bus pervesta pajamų mokesčio dalis, numeris: 
<u>LT697400011095123814</u>.</li>
<li>16 laukelyje - prašoma pervesti pajamų mokesčio dalis
(procentais). Jeigu prašyme nurodomi keli paramos gavėjai, bendra 16
laukelyje nurodytų dalių suma negali viršyti 2 procentų.</li>
<li>17 laukelyje – nurodomas papildomų lapų skaičius (jeigu
papildomi lapai pridedami).</li>
<li>Papildomas lapas užpildomas tuo atveju, jeigu nurodomi daugiau
kaip 4 paramos gavėjai.</li>
<li>18 laukelyje (papildomo lapo)- nurodomas papildomo lapo
numeris.</li>
<li>Prašymą pasirašo nuolatinis Lietuvos gyventojas, kuris teikia
tokį prašymą, ir nurodo savo vardą bei pavardę;</li>
<li>Prašyme turi būti nurodyti visi reikalaujami duomenys.</li>
<li>Prašymą, kuriame nurodyti ne visi reikalaujami duomenys,
nuolatinis Lietuvos gyventojas turi teisę patikslinti, pateikdamas
naują patikslintą prašymą (naujai pilnai užpildytą), tačiau ne vėliau
kaip iki einamųjų kalendorinių metų, einančių po tų kalendorinių metų,
už kuriuos pateikiamas prašymas, liepos 1 dienos.</li>
<li>AVMI darbuotojai, vykdantys mokesčių mokėtojų aptarnavimo
funkcijas, privalo kontroliuoti, kad būtų laikomasi šių Taisyklių.</li>
</ol>
<p>Mokesčių
administratorius privalo patikrinti, ar Prašyme yra įrašyti visi
reikalingi duomenys. <u>Prašymai, kuriuose įrašyti ne visi privalomi duomenys,
nenagrinėjami ir apie tai informuojamas Prašymą pateikęs gyventojas.
Pastarasis turi teisę pateikti
patikslintą </u><u> (naujai pilnai užpildytą) Prašymą, tačiau tai jis turi
padaryti ne vėliau kaip iki 2004 m. liepos 1 dienos.</u></p>

<h3><a href="?doc=parama.html#TOC8" name=SEC8>
Kada paramos gavėjas
gauna Prašyme nurodytą sumą?</a></h3>

<p>Pervestiną sumokėto pajamų mokesčio sumą mokesčių administratorius turi apskaičiuoti ir
pervesti paramos gavėjui <b>ne vėliau kaip iki Prašymo pateikimo kalendorinių metų
lapkričio 15 dienos</b>, pvz., 2006 metų mokestinio laikotarpio - iki 2007-11-15.</p>
<p> Jeigu paaiškėja, kad paramos gavėjui faktiškai pervesta suma yra didesnė, nei galėjo būti pervesta
pagal GPMĮ nuostatas, per daug pervestos sumos bus išieškomos iš paramos
gavėjo įstatymų nustatyta tvarka. Nepagrįstai gavėjams pervestos sumos taip
pat išieškomos įstatymų nustatyta tvarka. </p>

<h3><a href="?doc=parama.html#TOC9" name=SEC9>
Informacijos šaltiniai</a></h3>

<p>Parengta pagal „Prašymo pervesti iki 2 procentų pajamų mokesčio sumos 
Lietuvos vienetams, pagal Lietuvos Respublikos labdaros ir 
paramos įstatymą turintiems teisę gauti paramą, 
FR0512 formos užpildymo ir pateikimo taisykles“, patvirtintas 
VMI prie FM viršininko (2003 m. vasario 7d., įsakymas Nr. V-45), 
VMI tinklalapio <a href="http://www.vmi.lt/lt/index.aspx?itemId=10139389">
informaciją</a> bei <a href="http://www.labdara-parama.lt">www.labdara-parama.lt</a> informaciją.</p>

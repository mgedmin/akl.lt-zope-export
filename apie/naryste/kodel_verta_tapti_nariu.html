<h2>Kodėl verta tapti AKL nariu</h2>

<p>Per vieną iš valdybos posėdžių Saulius, Jaro, Mykolas išsakėme 
maždaug tokią AKL veiklos viziją, su kuria dauguma, manau, sutinka:<p>

<p>AKL gali pasitarnauti savo nariams, vystydama veiklą penkiomis pagrindinėmis 
kryptimis:</p>

<ol>
   <li>
   <p>Atstovaudama savo narius visuomenėje. Tipiškas pavyzdys -- pasipriešinimas 
kreivai ES PĮ patentų direktyvai. Ar kas nors klausytų Sauliaus, jei jis ateitu 
ir pasakytu: "va aš toks gudrus mokslininkas, PĮ patentai yra blogai". Jam 
atsakytų: "tu, aišku, gudrus, bet tai tavo vieno nuomonė. Ir apie IT verslą 
tu nieko neišmanai". Visai kas kita, kai Saulius ateina ir pasako: "AKL 
laiko, kad PĮ patentai žalingi mums visiems.". Su visuomenine organizacija, 
net tokia palygint maža kaip AKL, skaitomasi daug daugiau. Sudalyvavome 
seminare Seime, nuėjome į IVPK posėdį, visur pareiškėme savo poziciją, kuri 
buvo išklausyta, užprotokoluota ir nuo šiol šmėžuos valdžios žmonėms prieš 
akis. Užmezgėme kontaktus su Europarlamentarais. Visais atvejais organizacija 
duoda didelį pliusą.</p>

  <p>Ar manai, kad PĮ patentai bus tau žalingi? Jei taip, tai AKL išreiškia ir 
tavo poziciją. Ar tu suinteresuotas, kad AKL gintu tavo interesus? Jei taip, 
yra prasmė tapti šios organizacijos nariu. AKLas su 50 narių jau šį tą gali, 
AKLas su 500 narių galės daug daugiau, AKLas su 5000 narių...</p>

  <p>Nario mokestis šame punkte būtų reikalingas, kad AKL, kaip organizacija, 
tvarkingai atstovautų savo (narių) poziciją, vestų elementarią raštvedybą, 
organizuotų ryšius su visuomene. Šiuo metu surenkamų nario mokesčių tokiai 
veiklai toli gražu nepakanka, tad šiuos darbus daro savanoriai. Ateity, AKLui 
augant, gal bus galima ir iš nario mokesčių samdyti nuolatinį darbuotoją ;).</p>

  <p>Be to, nario mokestis rodo AKL narių kėtinimų rimtumą. Įstoti į organizaciją, 
kuri nerenka nario mokesčio, gali visi, per daug nesusimąstydami. Tiek vertas 
ir tos organizacijos žodis. Net minimalus nario mokestis jau rodo, jog nariai 
pagalvojo ir nutarė, kad narystė jiems reikalinga -- jie ne šiaip sau 
atsitiktiniai praeiviai.</p>
  </li>

  <li>
  <p>AKL, kaip buvo nuspręsta susirinkme ir valdybos posėdžiuose, turi padėti 
savo nariams vystyti atviro kodo projektus -- suteikti jiems vietą AKL 
serveriuose, galimybę bendrauti, bendradarbiauti, organizuoti ryšį ir t.t. 
Savotiškas hostingo tiekėjas. Skirtingai nei komerciniai tiekėjai, AKL skirta 
būten atviram kodui ir AKL narių idėjoms. Tai, manau, pliusas.</p>

  <p>Šį punktą puikiai galima įgyvendinti, naudojant dabar surinktus nario 
mokesčius, 2% mokesčių mokėtojų paramą, sponsorių dovanas bei AKL narių 
darbą ;). AKL serveriai jau pakurti, planuojamas dar vienas ar du.</p>

  <p>Tiems, kas daro projektus -- tai paruošta atviro kodo kūrimo terpė.
Tiems, kas naudojasi AK -- galimybė gauti daugiau naudingų AK programų.</p>

  <p>Organizacija čia labai pravarti -- juk sudėję savo projektus į vieną krūvą, 
daug daugiau pasieksime.</p>

  <p>Pavyzdys iš mano patirties -- labai greitai pavyko pakurti <a href=
"http://www.akl.lt/parasai">"parašų rinkimo" svetainę</a>, be AKL pagalbos 
tai būtų buvę žymiai sunkiau. AKL serveryje jau buvo beveik viskas, ko reikia.</p>
  </li>

  <li>
  <p>AKL dalyvauja AK projetų ruošime. Žinoma, AKL (dar? ;) neturi daug turto ir 
negali užtikrinti nariams gauti gerų paskolų ar finansavimo projektams, ir 
čia tenka suktis patiems. Kartais projetus parankiau daryti UAB ar 
universitete. Bet AKL gali pagelbėti savo nariams, ypač ten, kur pageidautina 
visuomeninių org. veikla (pavyzdžiui, jei projekte numatyta, kad jame turi 
dalyvauti visuomeninės organizacijos). O ateity galbūt AKL galės daugiau, 
padėdama suorganizuoti kai kuriuos buhalterinius ar teisinius dalykus.</p>
  </li>

  <li>
  <p>Galų gale, AKL -- tai bendraminčių "klubas", vieta, kur galima pasikeisti 
idėjomis, susirasti bendraminčių ar bendradarbių, padiskutuoti apie atvirą 
kodą. Žinoma, šitai veiklai nario mokestį renkanti organizacija lyg ir 
nereikalinga ;). Bet AKL, dalyvaudamas veiklose 1-3, suburia žmones, kurie 
turi daug ką pasakyti, ir kurie visi vienaip ar kitaip susiję su AK. Ir net 
susiję įvairiais aspektais -- vieni AK naudoja komerciškai ar pardavinėja, 
kiti (pvz Saulius ;) -- moksliniuse tyrimuose, treti rašo programas, ketvirti 
verčia į lietuvių kalbą, penkti... manau, tokią įvairiapusę kompaniją tiesiog 
draugų "programerių" vakarėlyje vargu ar rasi ;).</p>
  </li>

  <li>
  <p>Švietėjiška veikla (plačiąja prasme), AK propagavimas. Manau, visada gerai, 
kai gali žmogui pasiūlyti: "va, yra mūsų tinklapis, ten rasi naudingą tau AK 
programą". Tur būt visai kitaip atrodys, jei pasakysi: "kažkur Internete 
kažkas padarė...".</p>

  <p>Žinoma, polpuliarinti AK puikiai gali ir nebūdamas AKL nariu ;), bet vėlgi, 
AKL su savo 1-4 punktų veikla plačiau išgirstamas, daugiau gali pasiūlyti...</p>
  </li>
</ol>

<p>Tai tiek filosofinių pamąstymų ;)</p>

<hr>

<h2>Mini D.U.K.</h2>

<p><b>Faktiškai aš labai rimtai svarstau pasitraukti iš šios veiklos, nes dėl 
labai didelio užimtumo negaliu prie jos prisidėti</b></p>

<p><i>Na, kiekvienas daro, kiek gali. Net nedidelis dalyvavimas keliuose renginiuose
yra naudinga veikla.</i></p>

<p><i>AKL visuomeninė organizacija, kokių nors specialių įpareigojimų nariai neturi, 
didžiumą veiklos daro savanoriai laisvu laiku. Žinoma, jei darai projektą, 
tada pasirašai kontraktą, gauni pinigus ir turi atsiskaityti -- bet tai jau 
kita šneka.</i></p>

<p><b>Jaro(AKL prezidentas) aktyviai siūlo tapti nariu (nesitraukti iš AKLo), bet jis 
suinteresuotas, nes tuomet bus surinkta daugiau nario mokęsčio.</b></p>

<p><i>Manau, kad 30 Lt AKL biudžetui didelio nuostolio nepadarys, reikalas ne nario 
mokestyje. Tiesiog Jaro (manau, kaip ir visiems kitiems) smagiau matyti organizaciją 
augant, o ne mažėjant.</i></p>

<p><i>Bet narystę AKL, be abejo, yra kiekvieno laisvas apsisprendimas, kas nori, 
įstoja į AKL, kas nori - pasitraukia.</i></p>

<p><b>Manau, kad narystė turi būti pagrįsta kokia veikla, o ne egzistavimu.</b></p>

<p><i>Vienitelis dalykas, kada nedalyvavymas yra blogai - tai nedalyvauti 
visuotiniuose susirinkimuose. Jei nesusirenka kvorumas (daugiau kaip pusė AKL 
narių), susirinkimas negali priimti sprendimų. Tai blogai. Bet kartą per 
metus atvykti į AKL susirinkimą, manau, nėra taip jau sunku (ir gera proga 
ištrūkti iš namų ;). O jei negali dalyvauti, gali įgalioti ką nors iš 
dalyvių, tereikia susitarti.</i></p>

<p><b>Įstojau į akl iš idėjos - man ji patiko, aktyviai dalyvavau jos 
veikloje, kiek galėjau tiek padėjau - tačiau su laiku to padaryti tampa
nebeįmanoma. AKL nario mokęstis man neaktualus - tai nėra problema.</b></p>

<p><i>Na, įstojome mes visi "iš idėjos" ;)</i></p>

<p><i>Manau, visi AKL nariai dalyvauja aktyviau, kai gali, o kai negali - 
pasitraukia iš aktyvesnės veiklos. Studentams būna sesijos, magistriniai, kas 
dirba - darbai užpuola, dar kitiems - šeimos rūpesčiai... ;) Bet tai ne 
problema. Čia ir gerai turėti organizaciją -- kai kas nors nebegali ar 
nebenori projekto tęsti, kiti jį pakeičia. Štai Jaro buvo "prapuolęs", 
o dabar labai aktyviai ėmėsi prezidento veiklos. Autorių teisių komitete 
buvo aktyviai įsijungęs Gediminas Čičinskas, paskui jis nebegalėjo, 
bet prisidėjo Jurgis Pralgauskis ir Ramūnas Lukaševičius. Žodžiu, kas ką gali, 
tas tą daro.</i></p>

<hr>

<p>Tekstas parengtas pagal valdybos nario Sauliaus Gražulio atsakymus el.paštu vienam iš AKL narių</p>

<p>Paskutinis atnaujinimas: 2005-07-06</p>

<h2><p align="center">VISUOMENINĖ ORGANIZACIJA<br>
„ATVIRAS KODAS LIETUVAI“</p></h2>
<h2><p align="center">ĮSTATAI</p></h2>
<ol>
  <b><li>
    <p>BENDROJI DALIS</p></b>
    <ol>
      <li>
        <p>Visuomeninė
organizacija “Atviras Kodas Lietuvai” (toliau – AKL) - tai savanoriškas
narių susivienijimas, sukurtas bendriems narių poreikiams ir tikslams
tenkinti ir įgyvendinti. AKL steigiamas vadovaujantis Lietuvos
Respublikos Visuomeninių organizacijų įstatymu bei kitais visuomeninių
organizacijų veiklą reglamentuojančiais teisės aktais.</p>
      </li>
      <li>
        <p>AKL
yra savarankiškas juridinis asmuo. AKL turi savo ženklą, balansą,
atsiskaitomąsias sąskaitas, antspaudą, firminį blanką, kitus
rekvizitus. </p>
      </li>
      <li>
        <p>AKL
atsako už savo prievoles visu jai priklausančiu turtu. AKL neatsako už
savo narių prisiimtus įsipareigojimus, o nariai neatsako už AKL
prievoles.</p>
      </li>
      <li>
        <p>AKL
yra ne pelno organizacija, kurios veikla grindžiama tarptautiniais
“Atviro kodo judėjimo” (Open Source Software) principais.</p>
      </li>
      <li>
        <p>AKL
savo veikloje vadovaujasi Lietuvos Respublikos Konstitucija,
Nevyriausybinių organizacijų įstatymu ir kitais įstatymais, Vyriausybės
nutarimais bei šiais įstatais.</p>
      </li>
      <li>
        <p> AKL būstinė yra Blindžių g. 17, Vilnius.</p>
      </li>
      <li>
        <p> AKL veiklos teritorija yra Lietuvos Respublika.</p>
      </li>
    </ol>
  </li>
</ol>
<br>
<ol start="2">
  <b><li>
    <p>AKL TIKSLAI, UŽDAVINIAI IR VEIKLA</p></b>
    <ol>
      <li>
        <p> AKL tikslai yra:</p>
        <ol>
          <li> Populiarinti
atviro kodo programinę įrangą ir skatinti jos naudojimą Lietuvoje. </li>
          <li> Remti
ir stiprinti atviro kodo programų naudotojų bendruomenę. </li>
          <li> Skatinti legalų programų naudojimą, pateikiant Atviro
kodo programinę įrangą kaip alternatyvą licencinei programinei įrangai.</li>
        </ol>
      </li>
      <li>
        <p> AKL veikla:</p>
        <ol>
          <li> Steigia visuomenės informavimo priemones, leidžia
leidinius. </li>
          <li> Organizuoja mokymus. </li>
          <li> Remia organizacijos narių iniciatyvas. </li>
          <li> Bendradarbiauja su Lietuvos ir užsienio organizacijomis.
          </li>
          <li> Rengia ir dalyvauja įvairiuose projektuose. </li>
          <li> Organizuoja Narių susitikimus. </li>
          <li> Perka ar kitaip įsigyja savo veiklai reikalingą turtą ir
juo disponuoja. </li>
          <li> Šiai veiklai samdo asmenis. </li>
          <li> Steigia įmones ir fondus. </li>
          <li> Įstatų numatyta
tvarka gali užsiimti kitokia veikla įstatų numatytiems tikslams ir
uždaviniams įgyvendinti reikalinga veikla, išskyrus tą, kurią draudžia
įstatymai. </li>
        </ol>
      </li>
      <li>
        <p> AKL savo tikslų įgyvendinimui turi teisę:</p>
        <ol>
          <li> Raštu,
žodžiu ar kitais budais skleisti informaciją apie savo veiklą,
propaguoti organizacijos tikslus ir uždavinius. </li>
          <li> Organizuoti
susirinkimus, mitingus, piketus, demonstracijas, procesijas, eitynes,
kitokius susirinkimus ir masinius renginius. </li>
          <li> Rengti švietėjiškas akcijas. </li>
          <li> Teikti pasiūlymus Lietuvos valdžios institucijoms. </li>
        </ol>
      </li>
    </ol>
  </li>
</ol>
<br>
<ol start="3">
  <b><li>
    <p>NARYSTĖ AKL</p></b>
    <ol>
      <li>
        <p> Tapimas Nariu.</p>
        <ol>
          <li> Nariu
gali tapti Lietuvos pilietis nuo 18 m., pritariantis AKL tikslams,
įsipareigojęs laikytis AKL įstatų ir pritariantis Atviro kodo judėjimo
principams. </li>
          <li> Kandidatas
į Narius pateikia prašymą ir dviejų narių rekomendacijas. Valdyba
artimiausiame posėdyje priima kandidatą į narius arba atmeta prašymą
atviru balsavimu. </li>
          <li> Nusipelniusiems
asmenims AKL narių visuotinis susirinkimas gali suteikti Garbės nario
vardą. </li>
          <li> Steigiant
AKL, jos nariai yra asmenys, pasirašę AKL steigėjų sąraše. </li>
        </ol>
      </li>
      <li>
        <p> Narystės pabaiga.</p>
        <ol>
          <li> Jei
narys daugiau kaip metus vėluoja sumokėti nario mokestį jo narystė
nutrūksta savaime. Tokių narių sąrašą skelbia Valdyba. Narys, iki
artimiausio Susirinkimo sumokėjęs nario mokestį, iš šio sąrašo
išbraukiamas ir jo narystė atstatoma. </li>
          <li> Jeigu
narys pažeidžia įstatus, ar kitaip kenkia organizacijai, jos veiklai ar
tikslams Valdyba siūlo Susirinkimui narį pašalinti iš AKL. Susirinkimas
tvirtina nario pašalinimą 2/3 balsų dauguma. </li>
          <li> AKL
nariai gali bet kada laisvai išstoti iš AKL, pateikę prašymą raštu AKL
Prezidentui. </li>
          <li> Pasibaigus
narystei nario ar dalyvio mokesčiai ar kitas AKL perduotas turtas
negrąžinami. </li>
        </ol>
      </li>
      <li>
        <p> Narių teisės.</p>
        <ol>
          <li> Nariai
turi teisę dalyvauti AKL veikloje ir gauti informaciją apie ją. </li>
          <li> Nariai turi teisę reikšti ir ginti savo nuomonę. </li>
          <li> Nariai
turi teisę rinkti ir būti renkamam į visus AKL valdymo organus. </li>
          <li> Nariai
turi teisę kreiptis su pareiškimais ir pasiūlymais AKL veiklos
klausimais į AKL Valdybą. </li>
          <li> AKL
nariai turi lygias teises nepriklausomai nuo jų suteiktos paramos. </li>
          <li> Garbės
nariai gali dalyvauti AKL veikloje su patariamojo balso teise. </li>
        </ol>
      </li>
      <li>
        <p> Narių pareigos</p>
        <ol>
          <li> Narys
privalo laikytis šių įstatų bei jų pagrindu priimtų dokumentų. </li>
          <li> Narys privalo mokėti nario mokestį. </li>
          <li> Garbės nariai atleidžiami nuo nario mokesčio. </li>
        </ol>
      </li>
    </ol>
  </li>
</ol>
<br>
<ol start="4">
  <b><li>
    <p>AKL VALDYMAS</p></b>
    <ol>
      <li>
        <p>AKL
vadovaujantys organai yra AKL narių visuotinis susirinkimas, AKL
prezidentas, AKL valdyba, AKL vykdantysis direktorius.</p>
      </li>
      <li>
        <p> Visuotinis AKL narių susirinkimas.</p>
        <ol>
          <li> Susirinkimas yra aukščiausias AKL organas. </li>
          <li> Susirinkimas
yra teisėtas, jei apie jį ne yra paskelbta būdu, nurodytu punkte 4.2.7
ir jame dalyvauja daugiau nei pusė narių. </li>
          <li> Jei
pirmą kartą paskelbus Susirinkimą jame dalyvauja nepakankamas narių
skaičius, Susirinkimas skelbiamas neįvykusiu bei paskelbiamas kitas
Susirinkimas ne anksčiau kaip po savaitės. Skelbimas išplatinamas
nariams 4.2.7 punkte nurodytu būdu, papildomai nurodant, kad
Susirinkimas įvyks
nepriklausomai nuo dalyvaujančių narių skaičiaus. Toks pakartotinas
Susirinkimas sprendimus priima nepriklausomai nuo dalyvių skaičiaus. </li>
          <li> Teisę sušaukti neeilinį susirinkimą turi:
            <ol>
              <li> Iniciatyvinė grupė, surinkusi 1/3 narių parašus. </li>
              <li> AKL Prezidentas. </li>
              <li> AKL Valdyba. </li>
            </ol>
          </li>
          <li> Susirinkimas 2/3
dalyvaujančių narių balsų dauguma turi išimtinę teisę:
            <ol>
              <li> Priimti ir keisti AKL įstatus. </li>
              <li> Priimti
sprendimą dėl AKL likvidavimo ar reorganizavimo. </li>
              <li> Tvirtinti
Valdybos sprendimą dėl Narių pašalinimo iš AKL. </li>
            </ol>
          </li>
          <li> Susirinkimas dalyvaujančių narių paprasta balsų dauguma:
            <ol>
              <li> Priima nutarimus AKL veiklos klausimais. </li>
              <li> Nustato nario mokesčio mokėjimo tvarką ir dydį. </li>
              <li> Vienerių
metų kadencijai tiesioginiu, slaptu balsavimu renka Prezidentą, 5
Valdybos narius, Revizorių. </li>
              <li> Valdybos teikimu
svarsto ir tvirtina AKL biudžetą ir jo panaudojimą. </li>
            </ol>
          </li>
          <li> Kviečiamo
Susirinkimo data, vieta ir darbotvarkė nariams pranešami elektroniniu
paštu ir skelbiami AKL tinklapyje Internete prieš 30 dienų. Po
susirinkimo visa medžiaga skelbiama AKL tinklapyje Internete. </li>
        </ol>
      </li>
      <li>
        <p>AKL PREZIDENTAS </p>
        <ol>
          <li>
            <p> Atstovauja AKL
santykiuose su kitomis organizacijomis bei valstybinėmis institucijomis.</p>
          </li>
          <li>
            <p> Vadovauja Valdybos darbui.</p>
          </li>
        </ol>
      </li>
    </ol>
  </li>
</ol>
<ol>
  <ol start="4">
    <li>
      <p>AKL VALDYBA (Valdyba)</p>
      <ol>
        <li>
          <p>Valdybą sudaro AKL Prezidentas ir 5 nariai.</p>
        </li>
        <li>
          <p>Laikotarpiu tarp susirinkimų AKL Valdyba sprendžia AKL
veiklos klausimus, išskyrus tuos, kurie yra priskirti išimtinei AKL
susirinkimo kompetencijai.</p>
        </li>
        <li>
          <p>Valdybos darbui vadovauja Prezidentas arba raštu jo
įgaliotas Valdybos narys.</p>
        </li>
        <li>
          <p>Posėdyje nedalyvaujant nei Prezidentui, nei jo
įgaliotiniui, posėdžio vadovą išsirenka Valdyba.</p>
        </li>
        <li>
          <p> Valdybos sprendimai galioja:</p>
          <ol>
            <li> Jei posėdyje
dalyvauja daugiau, nei pusė valdybos narių. </li>
            <li> Jei jie pasirašyti AKL Prezidento arba jo raštu
įgalioto Valdybos nario. </li>
          </ol>
        </li>
        <li>
          <p>Valdybos sprendimai priimami balsuojant. Balsams
pasiskirsčius po lygiai sprendžia Prezidentas.</p>
        </li>
        <li>
          <p>Valdyba turi išimtinę teisę teikti Susirinkimui iš AKL
šalinamų Narių sąrašus. Sprendimai priimami balsuojant, balsų dauguma.</p>
        </li>
      </ol>
    </li>
    <li>
      <p>AKL VYKDANTYSIS DIREKTORIUS</p>
      <ol>
        <li>
          <p> AKL Vykdantyjį direktorių skiria AKL Valdyba</p>
        </li>
        <li>
          <p>Direktorius yra etatinis darbuotojas arba savanoris,
atliekantis administracijos vadovo funkcijas.</p>
        </li>
        <li>
          <p>AKL Vykdantysis Direktorius negali būti AKL Valdybos
narys. </p>
        </li>
        <li>
          <p> AKL Vykdantysis Direktorius:</p>
          <ol>
            <li> Vykdo Valdybos paskirtus darbus. </li>
            <li> Organizuoja AKL veiklą. </li>
            <li> Pasirašo sutartis. </li>
            <li> Veikia tik Valdybos
ir Susirinkimo jam suteiktos kompetencijos ribose. </li>
            <li> Atsiskaito AKL Valdybai. </li>
          </ol>
        </li>
      </ol>
    </li>
    <li>
      <p>AKL REVIZORIUS</p>
      <ol>
        <li>
          <p>AKL revizorius renkamas susirinkime iš AKL narių, kurie
nėra išrinkti į vykdomuosius AKL organus.</p>
        </li>
        <li>
          <p> Revizorius tikrina
kaip panaudojamos AKL lėšos ir pateikia savo išvadas Susirinkime.</p>
        </li>
        <li>
          <p> AKL revizorius privalo bent vieną kartą per metus
tikrinti AKL iždą. </p>
        </li>
      </ol>
    </li>
  </ol>
</ol>
<br>
<ol start="5">
  <b><li>
    <p>AKL NUOSAVYBĖ IR LĖŠOS</p></b>
    <ol>
      <li>
        <p>AKL
nuosavybės teise gali priklausyti: turtas, reikalingas įstatuose
numatytiems tikslams ir uždaviniams įgyvendinti.</p>
      </li>
      <li>
        <p>Turtas gali būti įgytas už AKL priklausančias lėšas, taip
pat dovanojimo, paveldėjimo ar kitokiu būdu. </p>
      </li>
      <li>
        <p>AKL lėšas sudaro:</p>
        <ol>
          <li> Nario mokestis; </li>
          <li> Fizinių asmenų, labdaros organizacijų ir fondų dovanotos
lėšos; </li>
          <li> Lietuvos ir užsienio organizacijų perduotos lėšos; </li>
          <li> Kredito įstaigų palūkanos už saugomas AKL lėšas; </li>
          <li> Skolinto kapitalo lėšos; </li>
          <li> Kitos teisėtai gautos lėšos. </li>
        </ol>
      </li>
      <li>
        <p>AKL lėšos naudojamos išimtinai šiuose įstatuose
numatytiems tikslams ir uždaviniams įgyvendinti.</p>
      </li>
    </ol>
  </li>
</ol>
<br>
<ol start="6">
  <b><li>
    <p>AKL REORGANIZAVIMAS IR VEIKLOS PABAIGA</p></b>
    <ol>
      <li>
        <p>AKL veiklos trukmė neterminuota.</p>
      </li>
      <li>
        <p>AKL veikla gali pasibaigti arba AKL gali būti reorganizuota:</p>
        <ol>
          <li> Nusprendus
Susirinkimui atviru balsavimu balsuojant 3/4 dalyvaujančių narių balsų
dauguma. </li>
          <li> Teismui priėmus sprendimą nutraukti AKL veiklą. </li>
        </ol>
      </li>
      <li>
        <p>Priėmus
sprendimą pabaigti veiklą, AKL susirinkimas patvirtina likvidacinę
komisiją, kuriai paveda tvarkyti AKL lėšas ir turtą. Lėšos ir turtas
patenkinus kreditorių reikalavimus, grąžinus skolas, atsiskaičius su
dirbančiais pagal sutartis, perduodamas organizacijoms, turinčioms
panašius veiklos tikslus.</p>
      </li>
    </ol>
  </li>
</ol>
<br>
<p>
AKL Prezidentas<br>
Albertas Agejevas</p>

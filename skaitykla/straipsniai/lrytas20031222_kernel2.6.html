<h2>„Linux“ sistema bus dar tobulesnė
</h2>
<p>Atvirojo kodo bendruomenė išleido
naują 2.6 „Linux“ branduolio versiją.
</p>
<p>„Linux“
branduolys yra operacijų sistemos pagrindas. Jis valdo sistemos
komunikacijas su įvesties bei išvesties įtaisais, prižiūri kitų
užduočių vykdymą.</p>
<p>Bandomoji 2.6 branduolio versija
buvo išleista liepos mėnesį.
Papildyta
naujomis galimybėmis, ji galės pretenduoti į naujas rinkos sritis.</p>
<p>2.6
versija buvo išbandyta su 64 procesorių tarnybinėmis stotimis, ji
palaiko iki 64 gigabaitų (GB) operatyviosios atmintinės 32 bitų
architektūros sistemose.
Tai leis „Linux“
sistemą pritaikyti itin galingose kompiuterinėse sistemose.</p>
<p>Tačiau buvo
patobulintas ir mažo galingumo procesorių, ribotos atmintinės valdymo
palaikymas.
Tokie procesoriai dažnai yra
naudojami įvairiuose kišeniniuose įtaisuose.</p>
<p>2.6
versija turėtų gerai veikti tarnybinėse stotyse, tačiau didelės duomenų
bazių valdymo programos gali susidurti su našumo problemomis.
Kai kurioms jų išspręsti jau
parengti pataisymai – jie bus įdėti į 2.6.1 „Linux“ branduolio versiją.</p>
<p>Tačiau „Linux“ branduolio kūrėjai
pareiškė, kad visi šie trūkumai nėra kritiški.</p>
<p>IDGNS ir „Lietuvos ryto“ inf. </p>

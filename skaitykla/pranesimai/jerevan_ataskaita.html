<div style="text-align: center;">Information Technologies Forum<br>
</div>
<h2 style="text-align: center;">European Open Source Conference
&amp;&nbsp; Workshops</h2>
<div style="text-align: center;">2004 m. birželio 28-30 d.,&nbsp;
Jerevanas, Armėnija<br>
</div>
<br>
<p>T.Jonušo konferencijos trumpa ataskaita:</p>
<p>Konferenciją <a href="http://www.opensourcearmenia.com/conference">„European
Open Source Conference &amp;&nbsp; Workshops“</a> organizavo:</p>
<ol>
<li>EIF (Enterprise Incubator Foundation) – verslo vystymo agentūra,
teikianti paramą Armėnijos technologijų kompanijoms, įkurta Armėnijos
Vyriausybės ir Pasaulio banko lėšomis.</li>
<li><a href="http://www.osi.am/">Open Society Institute</a>.</li>
<li><a href="http://www.armentech.org/">ArmenTech, Inc.</a> (Armenian
High Tech Council of America)</li>
<li><a href="http://www.uite.org/">UITE</a> (Union of IT Enterprices)
– 16 Armėnijos aukštų technologijų (High Tech) kompanijų asociacija.</li>
<li>Renginį rėmė USAID (U.S. Agency for International Developement)
ir <a href="http://www.eurasia.am">The Eurasia Foundation</a>.</li>
<li>Projektas <a href="http://www.opensourcearmenia.com">„Open
Source Armenia“</a>. </li>
</ol>
<p>Pagrindinis šio renginio tikslas – populiarinti ir propaguoti
Armėnijos aukštųjų technologijų kompanijas bei projektus, pasitelkiant
„Open Source“ idėją.&nbsp; Labiausiai visos konferencijos metu buvo
kreipiamas dėmesys į vietinių gamintojų paslaugų ir produktų eksporto
galimybių plėtrą. Open Source idėja buvo pateikiama kaip vienintelis
unikalus šansas Armėnijos IT industrijai padaryti esminį proveržį į
pasaulio rinkas. Reikia pažymėti, kad Armėnija turi labai stiprią
užsienio diasparą. Dauguma konferencijos pranešėjų ir organizatorių
buvo Amerikos Armėnai, siekiantys prisidėti prie šalies ekonominio
atsigavimo.</p>
<p>Konferencijoje kiekvieną dieną iki pietų vyko bendri, plenariniai
posėdžiai, antroje dienos pusėje vyko specializuotos, teminės sesijos
šiomis temomis:</p>
&nbsp;&nbsp; &nbsp;e-Business, <br>
&nbsp;&nbsp; &nbsp;e-Developement, <br>
&nbsp;&nbsp; &nbsp;Investment conference, <br>
&nbsp;&nbsp; &nbsp;e-Government, <br>
&nbsp;&nbsp; &nbsp;e-Education, <br>
&nbsp;&nbsp; &nbsp;Developers workshop.<br>
<p>Paskutinę konferencijos dieną vyko nedidelė OSS sprendimų paroda,
kurioje dalyvavo penkios kompanijos.</p>
<p>Pirmą konferencijos dieną dalyvavo apie 140 dalyvių, vėliau
„reguliarių“ dalyvių skaičius retai kada viršydavo 50-70. Man
asmeniškai teko dalyvauti ir skaityti pranešimą e-Government sesijoje,
taip pat dalyvauti ir pasisakyti e-Developement sesijoje.</p>
<p>Visa konferencija buvo organizuota pakankamai sklandžiai ir
respektabiliai. Viešbutis, kuriame viskas vyko matyt gali tikėtis
penkių žvaigždučių kategorijos. Tiesa IT konferencijoje nebuvo
numatytas internetas. Tik antrą dieną pavyko vietinių „auksarankių“
dėka sumeistrauti šiokį tokį prisijungimą. Deja tebuvo vienas laidas....</p>
<p>Visumoje gerą įspūdį paliko armėnų IT kompetencija, IT specialistus
rengiančių mokyklų gausa, skaičius kompanijų programuojančių
amerikiečiams. </p>
<h3>Keli pastebėjimai ir pamąstymai apie konferenciją, Armėnija ir Open
Source</h3>
<p>Armėnai visumoje labai šilti, draugiški ir visuomeniški žmonės.
Bendruomeniškumo, pagalbos ir vienas kito palaikymo tradicijos yra
labai stiprios Armėnų kultūroje. Tai vertybės kuriomis pagrįsta 
Open Source bendruomeninė ideologija. Gal todėl Armėnijoje toks didelis
susidomėjimas ir parama OSS idėjoms?</p>
<p>
Visa konferencija buvo persmelkta „pavasarinės Open Source euforijos“ -
tai etapas, kai susijaudinus kalbama apie nuostabų ir prasminga rytojų,
kuriami didingi planai. Buvo smagu matyti vienoje vietoje tiek
vienas kito tikėjimą palaikančių žmonių. Kai kurie mano pristatymo
elementai buvo šaltas dušas Jiems. Tarkim niekas negalėjo patikėti kad
ES nėra jokių direktyvų ar nutarimų dėl OSS naudojimo valstybiniame
sektoriuje.</p>
<p>
Konferencijoje dalyvavo nemažai rytų Europos valstybių – Ukraina,
Bulgarija, Rumunija, Makedonija, taip pat buvo pristatyti Tadžikų
pasiekimai. Galime drąsiai teigti, kad savo darbais ir projektais OSS
srityje esame per kelis žingsnius atsiplėšę į priekį. (Beje toks
įspūdis susidarė ir bendraujant su Vakarų Europos valstybių atstovais).
Vienas įdomiausių buvo Bulgarų projektas OSS ir kultūros plotmėje – <a
href="http://www.i-space.org">www.i-space.org</a></p>
<p>
Tokios konferencijos ir susitikimai idėjų ir energijos šaltinis
tolimesniems darbams. Niekas negali pakeisti gyvo bendravimo. Kartais
sujungus skirtingas kultūras, patirtis, gebėjimus gimsta originalios ir
prasmingos idėjos. Toks skirtingų „matavimų“ patirties pasikeitimas
inspiravo kelių naujų projektų idėjų atsiradimą dar konferencijos metu.
Projektų „fišai“ vienas po kito gulėsi ant pietų stalo servetėlių....</p>
<p>
Reikėtų panašų renginį organizuoti Vilniuje. Jau senai apie tai
kalbėjome ir apie tai mąstėme. Kodėl neprisiimti sau lyderio vaidmens
tarp naujų ES valstybių? Su visais, su kuo tik buvo bendrauta pritaria
– reikia susitikti, reikia vienyti jėgas, reikia keistis patirtimi ir
idėjomis, kurti ir judėti pirmyn. OSS jau išlipo iš programuotojų
marškinėlių ir tampa svarbiu socialiniu ir kultūriniu reiškiniu.
Jerevane buvo išvesta daug paralelių tarp atvirų programų ir atviros
visuomenės. Niekas negali ginčytis – atvirumo ir bendruomeniškumo
fenomenas tampa naujos ekonomikos ir inovacijų ašimi, nauja kultūros
dimensija.&nbsp; Patirtis, kurią turime sukaupę Lietuvoje atvirų
programų bei renginių organizavimo srityje, taip pat Vilniaus
geopolitinė padėtis, ragina imtis iniciatyvos. Tik ar esame pakankamai
visuomeniški ir iniciatyvus? Ar imsimės ir padarysime ar lauksime kol
mus pakvies Estai ar Lenkai? </p>
<p>
Dėkoju 
<a href="http://www.osf.lt">Atviros Lietuvos Fondui</a>
 suteikusiam informaciją apie
konferenciją Jerevane ir apmokėjusiam visas kelionės išlaidas.</p>
<p>
Tomas Jonušas<br>
Atviras Kodas Lietuvai<br>
2004-07-04
</p>

<H2>PHP 4 vadovas</H2>
<p>Autoriai: Jeremy Allen, Charles Hornberger<br>
<a href="http://www.slknygos.lt">„Smaltijos“ leidykla</a>
</p>

<p>
Sugrįžkime dešimtmečiu atgal, kai žiniatinklis tebuvo ankstyvoje stadijoje.
Nors sukurtas dalytis informacija, tai buvo visiškai nekintantis pasaulis,
kuris priminė vienos krypties eismo juostą – vartotojai čia neturėjo tikros
galimybės sąveikauti su svetainėmis.  Dinamiškos svetainės idėja buvo beveik
negirdėta. Šiandien atrodo, kad pasaulis knibždėte knibžda informacija,
kurią galima pasiekti keliais klavišų paspaudimais. Internetas tapo
svarbiausia ekonomine jėga – dinamiška ir gyvybinga erdve, užpildyta
daugialypiu turiniu, kurią valdo įvairiomis programavimo kalbomis parašytos
programos, tarp jų ir PHP.
</p>
<p>
Apie 1995 m. buvo išleista vieša PHP versija. PHP labai greitai
išpopuliarėjo ir 8 dešimtmečio viduryje iš mėgėjams skirto žaisliuko PHP
virto dideliu, tobulėjančiu programinės įrangos kūrimo įrankiu. PHP siūlo
platų programavimo sąsajų pasirinkimą ir galimybę susisiekti su daugybe
atvirojo kodo ir komercinių duombazių, kitaip tariant, ja labai lengva
operuoti, nes specialiai buvo sukurta dirbti su dideliu technologijų
asortimentu. PHP yra atvirojo kodo programa, t. y. ją sudarantis kodas
prieinamas nemokamai. Be to, PHP labai mobili ir tinka įvairiausioms
žiniatinklio tarnybinėms stotims ir operacijų sistemoms, tarp jų Linux ir
Windows.
</p>

<h3>Apie leidinį</h3>
<p>
 <img src="knygos/PHP4_vadovas.png" alt="PHP 4 vadovas" border="0" class="rphoto">
Rašydami knygą „PHP 4 vadovas“, autorai siekė pateikti praktiškus ir realiame pasaulyje
parankius scenarijus, kurie padėtų iliustruoti PHP funkcionalumą, pradedant
samprata ir baigiant taikymu. Knygoje pateikti aukštos kokybės, realūs
pavyzdžiai padės lengviau pritaikyti čia rastus sprendimus ir idėjas savo
programose. Be to, pateikta glausta ir lengvai suprantama informacija, kad
mokytis tinklalapių kūrimo su PHP 4.1 būtų taip pat paprasta, kaip ir ja
naudotis. Be pačių svarbiausių su sėkmingu tinklalapių kūrimu susijusių
sričių aptariamos ir kelios kitos technologijos ir kalbos. Knygoje „PHP 4
vadovas“ pateikiamos esminės žinios apie HTML, SQL ir žiniatinklio
tarnybinės stoties konfigūravimą.
</p>
<p>
Visą šioje knygoje naudojamą atvirąjį kodą rasite knygoje esančiame
kompaktiniame diske. Čia yra PHP ir visiems joje naudojamiems moduliams
skirtas atvirasis kodas; išbaigtos paketų, skirtų PHP ir Apache, kopijos,
pateiktos atviruoju kodu ir Windows dvejetaine forma; visa PHP skirta
dokumentacija, parengta PHP kūrėjų; taip pat pateiktas atvirojo kodo MySQL
paketas, kad galėtumėte patys pabandyti programuoti duombazes.
</p>

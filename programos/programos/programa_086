<h2>Paveikslėlių peržiūros programa „gThumb“<br>
<a href="http://gthumb.sourceforge.net/">http://gthumb.sourceforge.net</a>
</h2>
<p>„gThumb“ - tai paveikslėlių peržiūros, tvarkymo ir redagavimo programa. Šia
programa galima peržiūrėti paveikslėlius visais populiariais formatais: BMP, JPEG, GIF, PNG,
TIFF, ICO, XPM if GIF animaciją, taip pat nuotraukų informaciją (EXIF duomenis).
Veikia „GNU/Linux“ ir kitose „Unix“ tipo operacinės sistemose.</p>
<p>„gThumb“ programa paveikslėlius galite apsukti, apversti, žiūrėti
juodai baltomis spalvomis. Taip pat galima mėgautis paveikslėliais
žiūrint per visą ekraną (fullscreen) ar „slide show“ režime. „gThumb“
programa paveikslėlius galima ir redaguoti: keisti spalvas,
kontrastą, šviesumą ir kt., keisti dydį ar pasukti, bei išsaugoti JPEG,
PNG, TIFF, TGA formatais.</p>
<p>Patogi ir nuotraukų paveikslėlių paieška - galima jų kompiuterio diskuose ieškoti peržiūrint
jų sumažintus paveikslėlius (thumbnails). Radus reikiamus paveikslėlius, 
rezultatą galima išsaugoti kaip katalogą.
Paieškos kriterijus lieka kataloge, todėl jį galima bet kada
atnaujinti. Atliekami ir kiti veiksmai, susiję su bylomis -
paveikslėlius galima kopijuoti, perkelti ar ištrinti.<br>
</p>
<p>Labai patogi savybė - prie paveikslėlių galima rašyti ir komentarus,
kurie gali būti atspausdinami kartu su nuotrauka. Dar viena išskirtinė
savybė - programa „gThumb“ galima sukurti ir internete talpinamus
albumus.</p>
<p>Programa yra pilnai dokumentuota.</p>

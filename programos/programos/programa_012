<h2>„Miranda IM“<br>
<a href="http://www.miranda-im.org/" target="_blank">www.miranda-im.org</a></h2>
<p>
„Miranda IM“ (Miranda Instant Messanger) yra pokalbių internete programa, 
skirta „MS Windows“ (95, 98, Me, NT4, 2000, XP) terpei, pritaikyta darbui su dauguma 
paplitusių pokalbių programų protokolų. „Miranda IM“ „nepririšta“ nei prie vieno protokolo - 
vartotojas pats renkasi norimus protokolus ir įdiegia kaip įskiepius (plugin). Programoje siūlomi 
ICQ, AIM, MSN, IRC ir Jabber protokolų įskiepiai. Kitus (Gadu-Gadu, ICQ Groupware, Yahoo, 
Netsend ir t.t.) galima parsisiųsti iš <a href="http://www.miranda-im.org/" target="_blank">http://www.miranda-im.org</a>. 
„Miranda IM“ skirta tiems, kurie nori dirbti viena programa, naudodamiesi keliais skirtingais protokolais. 
</p>
<p>
Lanksti įskiepių sistema leidžia išplėsti programos galimybes, keisti progamos išvaizdą, 
įvykių garsus, meniu kalbas ir pan. Siūloma rinktis iš maždaug 200 nemokamų įskiepių ir daugiau kaip 300 aplinkos temų. 
</p>
<p>
„Miranda IM“ labai mažai naudoja resursų, yra greita ir lanksti, lengvai verčiama į kitas kalbas. 
Galimybė keisti piktogramas, įvykių garsus. Taip pat galimas kontaktų sąrašo ir pokalbių istorijų 
konvertavimas iš ICQ bei profilių sukūrimas atskiriems vartotojams. 
</p>

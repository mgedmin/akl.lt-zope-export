<h2>Moodle (Modular Object Orentiered Distance Learning Environment)<br>
<a href="http://moodle.org">
  <img src="images/moodlelogo.gif" alt="Moodle" border="0" class="rphoto">
    </a>
<a href="http://moodle.org">http://moodle.org</a><br>
<a href="http://moodle.projektas.lt">http://moodle.projektas.lt</a></h2>

<p>Distancinio mokymosi sistemos (DMS) sparčiai populiarėja. „Moodle“ -
šiuo metu populiariausia iš GNU analogų. Ją kuria dėstytojas ir profesionalus
programuotojas, kuris ilgą laiką buvo WebCT (tai komercinė DMS)
prižiūrėtojas. Ir jam labai nepatiko, kad negali pritaikyti jos savo
reikmėms. Taigi jis 1998 metais pradėjo „Moodle“ kūrimą
:).</p>
<p>„Moodle“ remiasi socialinio konstruktyvizmo teorija, t.y.
orientuojasi į žinių
konstravimą mokiniams bendraujant tarpusavyje arba su dėstytoju.
<ul>
<li><b>asinchroninės </b> www <b>diskusijos</b> – leidžia kiekvienam
pareikšti savo nuomonę jam tinkamu laiku;</li>
<li><b>sinchroniniai </b> www <b>pokalbiai</b> – tinka neilgai trunkančiam
konkrečių niuansų išsiaiškinimui;</li>
<li><b>bendras darbas</b> („workshop“) – skatina studentus
dalintis idėjomis bei tarpusavy je derinti veiklą;</li>
<li><b>individualios užduotys</b> („journal“) – padeda studentams
neprarasti individualaus darbo įgūdžių, kad jie neįprastų
diskusijose tiesiog pritarti kitų nuomonėms.</li>
</ul>
</p>
<p>Žinių fiksavimui bei patikrinimui naudojami:
<ul>
<li><b>testai</b> – lakoniška atsiskaitymo forma žinioms įtvirtinti:</li>
<ul>
<li>bent 5 tipų, galima importuoti iš WebCT bei kitų populiarių komercinių DMS ar
tiesiog iš tekstinių bylų,</li>
<li>galima nurodyti, kiek kartų galima testą kartoti, kaip vertint rezultatą,</li>
<li>automatiškai skaičiuojami balai už
testus ir kitas užduotis, o semestro/trimestro rezultatus galima
eksportuoti į „Excel“</li>
</ul>
<li><b>apklausos</b> taikomos fiksuoti studentų refleksijoms apie mokymosi
procesą.</li>
</ul>
</p>
<p>Tam, kad būtų galima „Moodle“ naudoti įvairaus
dinamiškumo
kursuose, yra 3 kurso vedimo strategijos:
<ul>
<li>Socialinė
– grindžiama atvirais klausimais iš kurių rutuliojasi diskusija;</li>
<li>Savaitinė
– turinys ir užduotys grupuojami ir tiksliai paskirstomi pagal
savaites – reikia laikytis grafiko;</li>
<li>Pagal
temas – užduotys grupuojamos pagal temas – panašiai, kaip
savaitiniam variante, tik nereikia laikytis griežto grafiko.</li>
</ul>
</p>
<p>„Moodle“ pripažinta geriausia pedagoginiu aspektu tarp kitų distancinio
mokymosi sistemų: 
[<a href="http://www.xplana.com/whitepapers/archives/Open_Source_Courseware">
1</a>] (Ctr+F "moodle"). 
Didžiausias patogumas - testai: <a class="moz-txt-link-freetext"
href="http://www.gim.ktu.lt/%7Ejurgis/">http://www.gim.ktu.lt/~jurgis/</a>.
<a href="http://emilis.net/%7Ejurgis/moodle/">http://emilis.net/~jurgis/moodle/</a>
- čia galite išbandyti bandomąją versiją Lietuvoje. Pažiūrėkite ir 
„Moodle“ <a href="http://dz0.tinkle.lt/listing/download.php?file=/moodle_demo4teacher.swf">
flash intro</a>. KTU magistrantas Jurgis Pralgauskas lietuvių 
kalba yra parengęs apžvalgą apie „Moodle“, kurią rasite 
<a href="http://tadas.hn.org/%7Ejurgis/listing/index.php?dir=/edutech/moodle">čia</a>.<br>
„Moodle“ naudoja ir Klaipėdos universitetas (
<a href="http://vma.ku.lt/moodle/">http://vma.ku.lt/moodle/</a>) bei 
Atviros Lietuvos fondas. Nuotolinio mokymo ir testavimo pavyzdžių taip pat 
rasite Informacinių technologijų mokymo centro 
<a href="http://www.itmc.lt/nuotolinis/">svetainėje</a>.
</p>

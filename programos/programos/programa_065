<h2>Kompiuterinio projektavimo (braižymo) programa „QCAD“ <br>
<a href="http://www.qcad.org">www.qcad.org</a></h2>
<a href="http://www.qcad.org">
  <img src="images/logo_qcad.png" alt="QCAD" border="0" class="rphoto">
    </a>
<p>
„QCAD“ - tai multiplatforminė CAD programa. Ja galima kurti techninius brėžinius: pastatų planus, vidines ar mechanines dalis ir kt. 
Turi galimybę prisijungti atskirus papildomus modulius, kuriais galima praplėsti programos veikimą, 
susikurti sau norimą variantą. „QCAD“ turi intuityvią aplinką, todėl yra lengva su ja iš karto pradėti dirbti.
</p>
<p>
Pagrindinės „QCAD“ programos atliekamos funkcijos:
  <ul>
    <li> didelis pasirinkimas braižant figūras: linijas, lankus, apskritimus, elipses, lygiagretes ir kt.;
    <li> palaiko daug skirtingų CAD šriftų;
    <li> atstumų, kampų, diametrų ir kt. matavimai;
    <li> visiškas sluoksnių ir blokų palaikymas;
    <li> puikūs pažymėjimo ir modifikavimo įrankiai;
    <li> turi ilgalaikę atliktų veiksmų istoriją;
    <li> palaiko daug matavimo sistemų;
    <li> PostScript bylų sukūrimas;
    <li> galimybė patiems modifikuoti programą pagal savo poreikius ir kt. 
  </ul>
</p>
<p>
Pridedamas pradžiamokslis anglų bei rusų kalbomis, pilna dokumentacija anglų kalba, kurią taip pat galima atsisiųsti iš gamintojo.<br>
Programos pagrindinis tinklalapis: <a href="http://www.ribbonsoft.com">http://www.ribbonsoft.com</a>.<br>
</p>

<h2>Maršrutizatorius e-TILTAS LT</h2>
<a href="http://www.opencrm.lt/files/etiltas.zip">
  <img src="images/etiltas.gif" alt="e-TILTAS logo" border="0" class="rphoto"></a>
<p>e-TILTAS LT - tai maža, į 1 lankstų
diskelį telpanti „Linux“ distribucija, sukurta „Freesco“ pagrindu.
E-TILTO LT pagrindinė paskirtis - keletos tinklų sujungimas,
maršrutizavimas. e-TILTAS LT palaiko iki 3 Ethernet tinklo kortų ir
iki 2 modemų. Pagrindinis E-TILTAS LT privalumas - maži
reikalavimai kompiuteriui: čia užteks ir seno dulkes renkančio 386
kompiuterio su 8MB operatyvinės atminties ir mažu kietu disku.
e-TILTAS LT gali dirbti ir be kieto disko, tik iš lankstaus
diskelio, tačiau tokiu atveju reikia ne mažiau 16MB operatyviosios
atmintinės. Pagrindinis e-TILTO LT trūkumas lyginant su brangiais
žinomų kompanijų maršrutizatoriais - dinaminės maršrutizacijos
nebuvimas. Tačiau e-TILTAS LT sukurtas palyginti mažiems tinklams (iki
100
darbo vietų), kur ji retai reikalinga. e-TILTĄ LT lyginant su
kitais „Linux“ pagrindu padarytais mažais maršrutizatoriais, galima
paminėti paprastą įdiegimą ir itin patogią, lietuvišką
sistemos derinimo (setup) programą.</p>
<p>e-TILTĄ atsisiųsti galite iš 
<a href="http://www.opencrm.lt/files/etiltas.zip">čia</a>.</p>
<p><b>Pagrindiniai sistemos privalumai:</b>
<ul>
<li>Taupo pinigus įmonės interneto
jungčiai. Prie vienos jungties (vieno IP adreso) galima prijungti
visus įmonės kompiuterius.</li>
<li>Saugo įmonės tinklą nuo interneto įsilaužimų.</li>
<li>Aptarnauja tinklus, kuriuose dirba iki 100 kompiuterių.</li>
<li>Didina tinklo našumą skaidant jį į segmentus.</li>
<li>Paprastas konfigūravimas lietuvių kalba.</li>
<li>Patikimas, praktikoje patikrintas branduolys („Linux“).</li>
</ul>
</p>
<p><b>Pagrindinės užduotys, kurias
atlieka e-TILTAS LT:</b>
<ul>
<li>Ethernet tiltas tarp kelių lokalių
tinklų.</li>
<li>Ugnies siena (apsauga nuo įsilaužimų).</li>
<li>Vidinio tinklo adresų keitimas (NAT).</li>
<li>Kešuojantis DNS serveris.</li>
<li>DHCP serveris.</li>
<li>HTTP serveris.</li>
<li>Telnet serveris.</li>
<li>Spausdinimo serveris.</li>
<li>Nuotolinio pasiekimo serveris „dial-up“ klientams.</li>
<li>Laiko serveris.</li>
</ul></p>
<p>e-TILTAS LT gali dirbti kaip paprastas
maršrutizatorius arba paprastas tiltas, tačiau galima paleisti
daugumą šių tarnybų, taip gaunant pakankamai universalų tinklo
serverį. Derinimo programa pasiūlo keletą bazinių konfigūracijų.
</p>
<p><b>Reikalavimai techninei įrangai:</b>
<ul>
<li>Procesorius - 386 ar geresnis.</li>
<li>Matematinis koprocesorius - nebūtinas.</li>
<li>Operatyvioji atmintinė (RAM) -
mažiausiai 6MB (būtina virtualioji atmintinė kietajame diske), 8MB
(mažesniam užduočių rinkiniui virtualioji atmintinė nebūtina),
rekomenduojama 16MB.</li>
<li>Lanksčiųjų diskelių įrenginys 3,5" 1,44MB.</li>
<li>Kietasis diskas - nebūtinas, jei
sistemoje 8-16MB RAM, jei mažiau - reikalingas virtualiai
atmintinei. Rekomenduojama ne mažesnis nei 20MB. </li>
<li>Ethernet tinklo plokštės - 3Com509,
3Com595, 3Com905, suderinamos su Realtek 8139, suderinamos su ISA/PCI
NE2000. Dauguma kitų tinklo plokščių gali būti pritaikomos pagal
atskirą užsakymą.</li>
<li>Modemai. Negali būti naudojami
softmodemai (winmodemai), tinka tiek išoriniai, tiek vidiniai
modemai. Naudojant senesnius 386/486 kompiuterius rekomenduojama
naudoti vidinius modemus, kadangi jie turi savo COM prievadus su
greitais FIFO buferiais.</li>
</ul>
</p>
<p>e-TILTAS LT kūrėja - lietuviška IT kompanija 
<a href="http://www.aleja.lt">UAB „Informacijos alėja“</a>.
</p>
